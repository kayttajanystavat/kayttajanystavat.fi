Käyttäjän ystävät
Hallituksen kokous 4.9.2002 10/2002
Spektrin Kvartti

Paikalla: 
   Juha 'Mox' Huuhtanen
   Antti Salovaara
   Matti Helin
   Petteri Mäki
   Laura Turkki


1. Kokouksen avaus

   Puheenjohtaja Mox avasi kokouksen klo 16.45.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Hyväksyttiin kokousten 5/2001 ja 9/2002 pöytäkirjat. Edellisten
   kokousten pöytäkirjoissa on vielä seuraavia puutteita:

   18.1.2002 (yhdistyksen kokous): allekirjoittamatta
   8.5.2002 (vuosikokous): seuraavat liitteet puuttuvat: kokouksessa
       päätettyjen muutosten mukaiset tuloslaskelma ja tase 2001 sekä
       vuosikertomus 2001

6. TKY:n alayhdistysstatuksen saannin edistyminen

   Mox oli tiedustellut TKY:n alayhdistykseksi hyväksymisen
   edistymistä, ja kertoi, että TKY:llä on kuulemma kaksi eri
   rekisteriä alayhdistyksille, joista nk. ykkösrekisteriin ei KäYllä
   ole mahdollisuutta päästä, koska yhdistyksemme sallii täysiksi
   jäseniksi myös muiden korkeakoulujen opiskelijat.

   Olemassa on kuitenkin nk. kakkosrekisteri, johon pääsy on ehkä
   mahdollista. TKY:n edustajisto päättää asiasta syksyllä. Mox
   lupautui hoitamaan asiaa eteenpäin.

7. Tilavaraukset TKY:n tiloihin

   Alkukesästä KäY oli varannut Rantasaunan käyttöönsä 5.9. ja
   24.10. Joista edellinen oli tarkoitettu syksyn avaustilaisuuteen. 
   Koska käytettävyyskoulu kuitenkin järjestää avajaiset
   24.9. TaiKissa, peruttiin 5.9. varaus elokuussa.
   24.10. varattu Rantasauna on tarkoitettu yrityssaunalle. Laura
   esitti toivomuksen, että Suunto saataisiin esittelemään itseään
   yrityssaunaan.

8. Kesäreissu Fiskarsiin

   Todettiin, että retkeä ei järjestetykään kiireen vuoksi.

9. KäY-meeting

   Edellisessä kokouksessa 7.6. Antti velvoitettiin järjestämään
   kesäkuussa KäY-tapaaminen. Todettiin, että Antti täyttänytkään
   lupaustaan ja miittiä ei siten pidetty.

10. Ekskursiot

   Petteri kertoi, että Suomen Oujee ei ehkä sittenkään ole kovin
   halukas toimimaan isäntänä yhdistyksen ekskursiolle.

11. Taloustilanne

   Antti antoi Matille maksettavaksi kuitin, joka oli syntynyt
   vuosikokouksen virvokkeiden ostosta, ja päätettiin että KäY
   hyvittää Antille kulut (19,83 e).

   Matti ei ehtinyt tulostaa mukaansa uusinta tiliotetta, joten
   uusista jäsenmaksuista ja jäsenyyksistä ei voitu tässä kokouksessa
   päättää.

   Päätettiin, että Matti laittaa jäsenmaksusta meiliä yhdistyksen
   listalle ja tarkistaa että jäsenrekisteri on ajan tasalla.

   Laura selvittää OTUS-talkoista saatavan palkkion suuruuden ja
   maksutavan 18.9. mennessä.

12. Kognitiotieteen uusi professori

   Päätettiin, että hallitus sopii tapaamisen Krausen kanssa ja pyytää
   muita halukkaita mukaan. Antti hoitaa yhteydenoton.

13. 3M ja vuoden 2001 tilinpäätös

   Päätettiin, että Matti jahtaa tilinpäätöstä Matti Ängöltä, joka oli
   edellinen tilintarkastaja ja jolla yhdistyksen tilinpäätös on
   edelleen.

14. Kampusrieha 2002

   Päätettiin, että KäY ei osallistu TKK:n kampusriehaan syyskuun
   lopussa, koska toiminnan esittely päärakennuksen pääaulassa ei
   tavoittaisi meidän kannaltamme oikeaita aloja opiskelevia ihmisiä.

15. Käytettävyyskoulun syyskauden avaus 24.9.

   Avaus pidetään Taikissa 24.9. illalla, ja Aila on pyytänyt meitä
   auttamaan ideoinnissa. Päätettiin kysyä, haluaisiko Saija olla
   mukana järjestelyissä KäYn puolesta. Päätettiin, että tilaisuudessa
   esitellään myös kurssien kevätkauden ohjelmaa, koska se on
   varsinkin Taik-opiskelijoiden kannalta tärkeämpää informaatiota
   kuin kuluvan syksyn kurssitarjonta. Päätettiin myös, että pyritään
   saamaan kogn. prof. Krause mukaan tilaisuuteen.

16. Seuraava kokous

   Seuraava hallituksen kokous on Spektrissä 18.9. klo 17.

17. Kokouksen päättäminen

   Mox päätti kokouksen klo 17.24.



   Pöytäkirjantarkastajat:


   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri