Käyttäjän ystävät ry
Hallituksen kokous 3/2006
21.2.2006
Oppimiskeskus Alexandria, Helsinki

Paikalla:

    Eerika Korhonen
    Antti Lustila
    Paula Löppönen
    Tuukka Muroke
    Juha Nieminen
    Piritta Winqvist 

1. Kokouksen avaus
    Puheenjohtaja (Tuukka Muroke) avasi kokouksen klo 17.36 

2. Kokouksen laillisuus ja päätösvaltaisuus
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen
    Puheenjohtajaksi valittiin Tuukka ja sihteeriksi Antti. Pöytäkirjantarkastajiksi valittiin Paula ja Tuukka. 

4. Esityslistan hyväksyminen
    Lisättiin kohta 10. Muut tapahtumat, siirrettiin seuraavia kohtia edemmäs. Hyväksyttiin esityslista näillä muutoksilla. 

5. Edellisten pöytäkirjojen hyväksyminen
    Tarkastettiin edellisen hallituksen kokouksen (2/06) pöytäkirja. 

6. Ilmoitusasiat
    PrH oli hyväksynyt hallituksen tietojenmuutosilmoituksen. 

7. Yhdistyksen säännöt
    Antti ei ollut muistanut kysyä TKY:n kantaa sääntöjen muuttamiseen yhdistyssihteeriltä. Asian käsittely siirtyy seuraavaan kokoukseen. 

8. Vuosikokous
    Vanhalle hallitukselle informoidaan kokouksen päivä ja aika, joka on tiistaina 21.3.2006, Alexandrian huone 329, klo 17:30. Uuden hallituksen vastuulla on kokouksen esityslista, kokoustarjoilu ja -kutsu. Päätettiin käyttää tarjoiluun 20 euroa. Päätettiin tuoda uuden hallituksen tekemät vuosibudjetti ja toimintasuunnitelma vuosikokoukseen, vaikka säännöt eivät sitä vaadi. 

9. Peli-ilta
    Päätettiin pitää aiemmin suunniteltu peli-ilta Otaniemessä TKY:n takkakabinetissa perjantaina 3.3. kello 19.00, Antti varaa paikan. Päätettiin tuoda paikalle pientä purtavaa ja juotavaa. Kutsutaan jäsenten lisäksi muita mahdollisesti kiinnostuneita ryhmiä eri korkeakouluista: kognitiotieteilijöitä, Otaniemestä SoberIT ja TiK/Athene, TaiKista myös. Ohjelmaksi suunniteltiin ohjattua esittelykierrosta ja pelejä. Tapahtuman konsepti olisi jotain seuraavanlaista: "Uusi hallitus haluaisit tutustua muihinkin kuin toisiinsa". 

10. Muut tapahtumat
    Kognitiotieteilijöiden Adage-ekskursio on tulossa, sinne on kutsuttu myös Käyttäjän ystäviä. Tulevaisuudessa ekskursio Nokialle on mahdollinen, GE Medical Healthcare mainittiin myös. Kevään aikana on tarkoitus järjestää vielä yksi alumni-ilta. Peli-illan lisäksi muuta mahdollista toimintaa voisi olla teatteri- tai leffakäynnit, urheilu, keilailu tai mölkkyily, vapaamuotoiset tapaamiset tai teemaillat - verkostoituminen. 

11. Raha-asiat
    Maksetaan Tuukka Murokkeelle 10,00 euroa nimenkirjoittajien muutoksesta PRH:lle. 
    Poistetaan tilinkäyttöoikeus Elina Melkolta (ent. Jormanainen). 

12. Muut asiat
    Paula raportoi Nordea-exkursiosta. Paikalla oli vain kahdeksan neljästätoista ilmoittautuneesta. Keskustelua saatiin aikaan siitä huolimatta, että yrityksen edustajat eivät voineet kaikesta kertoakaan. Jatkossa pyritään kirjoittamaan wikiin menneistä tapahtumista, kuten tästä ekskursiosta jo on tehty. 

    Keskusteltiin myös T-paitojen hankkimisesta. Tuukka oli selvittänyt, että kustannukset olisivat noin 7-10 euroa miesten paidoista ja 10-15 euroa naisten. Paitoja ei teetetty edellisenä vuonna, koska mahdollisia tilaajia oli vähänlaisesti. Nyt tarkoitus olisi painaa paidat itse, tilat ja välineet tähän löytyisivät. Mahdollisesti loppukeväällä järjestetään paidanpainamistapahtuma. Painettava kuvio voisi olla vuonna 2004 järjestetyn kilpailun voittanut esitys, tai ehkä järjestetään uusi äänestys, jossa parhaat vanhat esitykset ovat mukana. 

13. Seuraava kokous
    Seuraava hallituksen kokous pidetään samassa paikassa tiistaina 11.4. 17.30. 

14. Kokouksen päättäminen
    Puheenjohtaja päätti kokouksen kello 19.20.