Käyttäjän ystävät
Hallituksen kokous 9.3.2004, 4/2004
Saunabar, Helsinki
 
Paikalla:
Elina Jormanainen
Heini Korpilahti
Maarit Kivioja
Roope Rainisto


1.	Kokouksen avaus
 
Puheenjohtaja Elina avasi kokouksen klo 19.07.
 
2.	Kokouksen laillisuus ja päätösvaltaisuus
 
Kokous todettiin laillisesti koolle kutsutuksi ja päätösvaltaiseksi.
 
3.	Kokouksen järjestäytyminen
 
Puheenjohtajaksi valittiin Elina ja sihteeriksi Roope. 
Pöytäkirjantarkastajiksi valittiin Maarit ja Heini.
 
4.	Esityslistan hyväksyminen

Hyväksyttiin esityslista.

5. Edellisten pöytäkirjojen hyväksyminen

Hyväksyttiin pöytäkirjat päiviltä 20.11.2003 ja 13.12.2003.
Todettiin, että pöytäkirjat 2/2004 ja 3/2004 ovat vielä hyväksymättä.  

6.	Ilmoitusasiat

PRH:een ja YTJ:ään on ilmoitettu yhdistyksen päivitetyt yhteystiedot. 
KäY:n tilikäyttöoikeudet on siirretty Heinille.
Juha on osallistunut Käytettävyyskoulun johtoryhmän kokoukseen.
Viime vuoden tilinpäätös on valmis.

7.	Jäsenasiat

Tällä hetkellä KäY:llä on 25 kappaletta maksaneita jäseniä. 
Viime vuonna maksaneille mutta tänä vuotta maksamatta jättäneille 
jäsenille Roope lähettää viestin, jossa muistuttaa vielä maksamaan 
jäsenmaksun ja ilmoittaa kohteliaasti, että jäsenmaksun maksamatta 
jättäminen johtaa KäY:n kay-jas -sähköpostilistalta poistamiseen. 



8.	Raha-asiat

KäY on saanut käyttöönsä laskupohjan, jonka käyttö olisi suotavaa.  Heini 
siirtää laskupohjan intranetiin. Laskuun liittyvät kuitit pitäisi niitata 
kiinni laskupohjaan. 

Laskut tulisi pääosin hyväksyttää hallituksen kokouksessa, paitsi jos 
laskut ovat luonteeltaan sellaisia ettei niistä ole keskusteltavaa. 

Heini on selvittänyt KäY:n veroilmoituksen täyttämistä, ja jatkaa asian 
käsittelyä. 

9.	Opintoasiat

KäY voisi huhtikuussa järjestää vapaamuotoisen opintoillan, jossa 
käsiteltäisiin käytettävyyden alan kurssien nykyistä laatua, 
kartoitettaisiin kurssien päällekkäisyyksiä ja etsittäisiin yhdessä 
parannusehdotuksia opintoihin ja kursseihin. Hallitus välittää saadut 
mielipiteet ja ehdotukset mahdollisuuksiensa mukaan eteenpäin 
asiaankuuluville tahoille. Samalla tilaisuudessa mukana olleita voisi 
yrittää aktivoida täyttämään KäY:n varjo-opinto-opasta. 

Elina hahmottelee kutsun tilaisuuteen ja kysyy tilaisuudelle sopivaa tilaa 
TKY:ltä, esimerkiksi Takkakabinettia. Alustavaksi päiväksi sovittiin 
tiistai 20. huhtikuuta.  

10.	Www-asiat

WWW-asioiden tilaa ei tarkalleen tiedetä, koska Juha ei ole paikalla. Juha 
on aiemmin todennut, että KäY:n sivuston uusiminen vaatisi runsaasti 
työtä. Asian käsittely siirretään tuleviin kokouksiin, jossa Juha on 
paikalla. 

11.	Tiedotus- ja yrityssuhdeasiat

KäY:n hallituksen kokouksessa tehtävistä päätöksistä ja jäseniä 
kiinnostavista asioista voisi kunkin kokouksen jälkeen koota sähköpostin 
otsikolla .Hallitus tiedottaa. KäY:n jäsenille (kay-jas). Tällä tavoin 
hallituksen toimintaa saataisiin näkyvämmäksi ja toiminnasta olisi 
mahdollista saada palautetta. Maarit ottaa vastuun sähköpostien 
kokoamisesta tehtyjen pöytäkirjojen perusteella. 

Maarit on lähettänyt postia ekskursiosta TietoEnatorille, mutta vastausta 
ei ole vielä kuulunut. Muita ekskursioita voisi yrittää järjestää, jahka 
selviää toteutuuko ekskursio TietoEnatorille vai ei. 

KäY:n yritysillan käsittelyä jatketaan tulevissa kokouksissa, tilaisuutta 
on suunniteltu alustavaksi syksylle. Yritysillan ideana olisi pyytää 
yrityksistä edustajia puhumaan jostain tietystä käytettävyyteen 
liittyvästä teemasta. 

12.	Vuosikokous

Vuosikokous järjestetään tiistaina 23. maaliskuuta Takkakabinetissa 
JMT3:ssa kello 18:00. Elina toimittaa tilinpäätöksen tilintarkastajalle 
mahdollisimman pian. Elina myös laatii vuosikokouskutsun ja laittaa sen 
kay-jas .postituslistalle sekä www-sivulle. 

13.	Muut esille tulevat asiat

Elina kirjoittaa toimintasuunnitelman puhtaaksi. Hallituksen jäsenet 
valmistuvat seuraavaan kokoukseen lukemalla kokouksen 3/2004 pöytäkirjan 
osuuden toimintasuunnitelmasta ja harkitsemalla, mitkä suunnitelmista ovat 
toteuttamiskelpoisia, ja miten. 

Heini selvittää Kristolta ja Juhalta Käyttäjän ystävät t-paitaluonnoksista 
mahdollisesti tarkempia versioita. Seuraavan hallituksen kokouksen jälkeen 
ehdotuksista lähetetään jäsenille .Hallitus tiedottaa.-sähköpostin 
yhteydessä ilmoituksen t-paidasta, jossa jäseniltä voi samalla pyytää 
kilpailevia ehdotuksia sitä seuraavaan hallituksen kokoukseen mennessä, 
jossa päätös t-paidasta voidaan tehdä, mikäli sopivia ehdotuksia on 
vastaanotettu.   

14.	Seuraava kokous

Pidetään seuraava hallituksen kokous 6.4. kello 19.00 Saunabarissa.

15.	Kokouksen päättäminen

Puheenjohtaja Elina päätti kokouksen klo 20:40.
 
 
 
Pöytäkirjantarkastajat:
 
 
 
__________________________		__________________________
Maarit Kivioja			Heini Korpilahti

 
 
 
__________________________
Roope Rainisto, sihteeri