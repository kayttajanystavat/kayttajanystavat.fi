Käyttäjän ystävät ry
Vaalikokous 20.11.2003
JMT3A Pelitila, Otaniemi

Paikalla:
Elina Jormanainen
Juha "Mox" Huuhtanen
Roope Rainisto
Juha Nieminen
Maarit Kivioja
Kristo Kuusela
Mikko Salminen


1. Kokouksen avaus

Yhdistyksen varapuheenjohtaja Elina Jormanainen avasi kokouksen klo 19.03.

2. Kokouksen laillisuus ja päätösvaltaisuus 

Kokous todettiin laillisesti koolle kutsutuksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Elina Jormanainen ja sihteeriksi Mikko Salminen. Ääntenlaskijoiksi valittiin Mikko Salminen ja Juha Huuhtanen ja pöytäkirjantarkastajiksi Elina Jormanainen ja Kristo Kuusela.

4. Esityslistan hyväksyminen

Päätettiin siirtää kohta 8. kohdaksi 11., kohta 9. kohdaksi 12., kohta 10. kohdaksi 9., kohta 11. kohdaksi 10. ja kohta 12. kohdaksi 8. Esityslista hyväksyttiin näillä muutoksilla. 

5. Hallituksen puheenjohtajan, sihteerin, rahastonhoitajan sekä muiden hallituksen jäsenten valinta seuraavaksi toimikaudeksi

Päätettiin käsitellä myös kohta 6. tässä yhteydessä.

Hallitus ehdotti puheenjohtajaksi Elina Jormanaista, sihteeriksi Roope Rainistoa, rahastonhoitajaksi Heini Korpilahtea sekä jäseniksi hallitukseen Maarit Kiviojaa ja Juha Niemistä. 

Kaikki läsnäolijat kannattivat tätä ehdotusta ja muita ehdotuksia ei esitetty. Hyväksyttiin hallituksen ehdotus.

6. Yhdistyksen hallituksen valinta seuraavaksi toimikaudeksi

Käsitelty kohdassa 5.

7. Kahden tilintarkastajan ja heidän henkilökohtaisten varamiestensä valinta seuraavaksi toimikaudeksi

Valittiin tilintarkastajiksi Juha Huuhtanen (varalla Mihael Cankar) sekä Reetta Korhonen (varalla Mikko Salminen). 

8. Toimikuntien vetäjien valitseminen

Valittiin www-toimikunnan vetäjäksi Juha Nieminen. Valittiin opintotoimikuntaan Elina Jormanainen tiedottamaan TKK:n opetuksesta, Maarit Kivioja tiedottamaan HY:n Tietojenkäsittelytieteen laitoksen opetuksesta ja Mikko Salminen tiedottamaan HY:n Psykologian laitoksen opetuksesta. 

Kysytään myöhemmin Paula Löppöstä TaiK:n opetuksen tiedottajaksi. 

9. Jäsenmaksujen suuruus

Päätettiin jäsenmaksun suuruudeksi varsinaisille jäsenille 8. Päätettiin tarjota uusille käytettävyyskoululaisille ensimmäisen syksyn jäsenyys Käyttäjän ystävissä ilmaiseksi. 

Klo 20.04 Maarit Kivioja poistui kokouksesta.

10. Jäsenmaksujen maksamisen eräpäivä

Päätettiin jäsenmaksujen maksamisen eräpäiväksi 31.1.2004.

11. Hallituksen valmistelema toimintasuunnitelma tulevalle toimikaudelle

Hallitus esitteli valmistelemansa toimintasuunnitelman. Päätettiin siirtää Pikkujoulut viimeiseksi tapahtumaksi. Toimikuntiin lisättiin Vuosijuhlatoimikunta ja muutetaan tämä toimikunta vastaamaan vuosijuhlista. 

Hyväksyttiin toimintasuunnitelma näillä muutoksilla. 

12. Hallituksen valmistelema talousarvio tulevalle toimikaudelle

Hallitus esitteli valmistelemansa talousarvion. Päätettiin muuttaa jäsenmaksun suuruudeksi 8, vuosijuhlamaksuiksi 500, kesätoimintaan 0 ja muutokset PRH:lle 10. 

Hyväksyttiin talousarvio näillä muutoksilla. 

13. Keskustelua yhdistyksen toiminnasta

Keskusteltiin kuukausitapaamisista ja todettiin, että näissä voisi olla joka kerta joku vaihtuva teema. Joku jäsen voisi esimerkiksi valmistella lyhyen alustuksen, jonka pohjalta keskusteltaisiin. Pohdittiin myös päivän siirtämistä torstaista tiistaiksi. 

14. Keskustelua www-sivujen tilanteesta.
Juha Huuhtanen hoitaa uuden domainin hankintaa. Asiasta saataneen varmuus tämän vuoden puolella. 

15. Muut esille tulevat asiat

Keskusteltiin mahdollisesta yhteistyöstä SIGCHI Finlandin kanssa. Todettiin yhteistyö periaatteessa mahdolliseksi ja hyväksi ideaksi. Esimerkiksi voitaisiin järjestää yhteisiä tapahtumia tai tätä kautta voitaisiin saada vierailijoita tai esiintyjiä KäY:n tapahtumiin. Tarkempia suunnitelmia varten pitäisi kuitenkin saada tarkempi kuva SIGCHI Finlandin konkreettisesta toiminnasta.

Hyväksyttiin 2.10.2003 yhdistyksen ylimääräisen kokouksen pöytäkirja. Hyväksymättä edelleen hallituksen kokouksen 11/2003 pöytäkirja.

16. Kokouksen päättäminen.

Elina Jormanainen päätti kokouksen klo 21.03.




Pöytäkirjantarkastajat:




________________________			________________________
Elina Jormanainen					Kristo Kuusela



________________________
Mikko Salminen