Käyttäjän ystävät ry
Toimintakertomus 2006

Vuosi 2003 oli Käyttäjän ystävät ry:n viides kokonainen vuosi. Vuoden alku oli Käyttäjän ystäville siirtymäaikaa: Yhdistyksen hallitus vaihtui vaalikokouksessa lähes kokonaan ja yhdistyksen vanhat verkkosivut tuhoutuivat hakkerihyökkäyksessä palvelimelle. ANTTI: Tähän perään jotain jäsenistöstä, jätin vuoden 03 merkinnän malliksi. Yhdistykseen liittyi 12 uutta jäsentä, ja kaiken kaikkiaan jäseniä oli 45.

Sisällysluettelo
    1 Hallitus
    2 Tapahtumat
        2.1 Alumni-ilta I 17.1.
        2.2 Excu Nordea 7.2.
        2.3 Excu Adage 7.3.
        2.4 Illanistujaiset 18.3.
        2.5 Vuosikokous 21.3.
        2.6 Alumni-ilta II 13.5.
        2.7 TKK:n Kampusrieha 27.9
        2.8 Sauna-ilta 27.9.2006
        2.9 Excu Reaktor Innovations 18.10
        2.10 Vuosijuhla 27.10
        2.11 Usability World Day 14.11.
        2.12 Pikkujoulut ja Vaalikokous 15.12.
        2.13 Muu toiminta

1 HALLITUS

Yhdistyksen hallitukseen kuuluivat:

    Tuukka Muroke (puheenjohtaja)
    Piritta Winqvist (sihteeri)
    Antti Lustila (rahastonhoitaja)
    Paula Löppönen (varapuheenjohtaja)
    Eerika Korhonen 

2 TAPAHTUMAT

2.1 Alumni-ilta I 17.1.

Käytettävyysasiaa digiTV:stä Otaniemessä. Laura Turkin ja Ari Ahosen järjestämä alumni-ilta oli suosittu tapahtuma kooten kolmattakymmenettä osallistujaa. Esitys oli mielenkiintoinen, ja sen ohessa nautittiin Käy:n järjestämät kahvitukset.

2.2 Excu Nordea 7.2.

Aikainen aamu aiheutti ilmeisesti joitakin peruutuksia, mutta osallistujia oli kuitenkin kymmenkunta. Keskustelu oli vilkasta, vaikka yrityksen edustajat eivät aivan kaikesta voineetkaan kyselijöille kertoa.

2.3 Excu Adage 7.3.

Yhteistyössä kognitiotieteen ainejärjestö Intelligentsian kanssa järjestetty excu keräsi Käy:n puolelta kymmenkunta osallistujaa. Excu oli antoisa ja keskustelu yrityksen edustajien kanssa vireää.

2.4 Illanistujaiset 18.3.

Illanistujaisten tarkoituksena oli tutustuttaa uutta hallitusta muuhun jäsenistöön, mutta joko Otaniemi-sijainnin tai jonkin muun syyn takia uusi hallitus tutustui lähinnä toisiinsa – tarpeeseen sekin tuli, ja kivaa oli seurapelejä pelaillessa joka tapauksessa.

2.5 Vuosikokous 21.3.

Vuosikokouksessa hyväksyttiin uuden hallituksen linjaama uusi toimintasuunnitelma, ja hoidettiin sääntömääräiset velvoitteet.

2.6 Alumni-ilta II 13.5.

Reetta Viitanen järjesti alumi-illan kotonaan, aiheena värit ja emootiot.

2.7 TKK:n Kampusrieha 27.9

Käy piti Kampusriehan ensimmäisen päivän ajan standia Otaniemessä. Kiinnostuneita karkinsyöjiä löytyi, ja muutama uusi jäsenkin liittyi yhdistykseen. Myös järjestetty “Tulkitse kuva, voita T-paita”-kilpailu sai suosiota – joku jopa tunnisti kuvan silitysraudan käyttöohjeeksi.

2.8 Sauna-ilta 27.9.2006

Käyn saunailta Arabianrannassa Eerika Korhosen luona. Osallistujia oli tilaan sopivat kymmenkunta, ruoka ja juomat olivat hyviä ja niitä riitti, sauna oli riittävän lämmin.

2.9 Excu Reaktor Innovations 18.10

Excu järjestettiin illalla, osallistujia olisi ollut enemmänkin kuin tilaa, jota oli 13 henkilölle. Kesksutelu oli kiinnostavaa, ja isännät olivat lämmittäneet saunan. Käy puolestaan lahjoitti isännille yhdistyksen T-paidat.

2.10 Vuosijuhla 27.10

Käyn 5-vuotisjuhlan puhujina toimivat Elias Perheentupa Linja Designista ja Petri Tolppanen Movialista. Puheenjohtaja Tuukka Muroke toivotti vieraat tervetulleiksi. Juhlat järjestettiin Bottalla, josta virkeimmät jatkoivat Kampin keskuksessa sijaitsevaan Panimoravintola Bruuveriin.

2.11 Usability World Day 14.11.

Käy osallistui Idean research Oy:n järjestämään UWD:n seminaaritapahtumaan kahden hengen talkootyövoimalla. Talkoolaiset auttoivat käytännön järjestelyissä ja videoitsivat tapahtuman.

2.12 Pikkujoulut ja Vaalikokous 15.12.

Tapahtuma pidettiin Antti Lustilan luona Otaniemessä, paikalla oli kymmenkunta henkeä, vuoden 2007 hallitus ja tilintarkastajat valittiin glögiä ja torttuja nauttien. Uudet säännöt hyväksyttiin ensimmäisen kerran yhdistyksen kokouksessa.

2.13 Muu toiminta

Käyn www-sivujen uudelleen perustaminen oli alkuvuoden suurimpia projekteja. Sivupohjaksi valittiin wikipohjainen ratkaisu, jonka toivottiin lisäävän ihmisten aktiivista osallistumista yhdistyksen toimintaan ja helpottavan sivujen päivitettynä pitämistä. Sivut saatiin pystyyn, ja sisältöä on täydennelty niille aina ehdittäessä.

Toinen projekti oli yhdistyksen sääntöjen päivittäminen. Vanhoissa säännöissä oli korjaamisen tarvetta jäsenryhmien määrittelyssä ja niiden oikeuksissa. Korjausten hyväksyttävyys selvitettiin TKY:ltä, jonka läheisyydessä toimiva yhdistys Käy on. Kun TKY näytti vihreää valoa, korjattiin säännöistä samalla vaivalla muutama pienempi virhe säännöistä. Uudet säännöt hyväksyttiin ensimmäisen kerran vaalikokouksessa 15.12.

Vuosia vireillä ollut T-paitaprojekti tuotti vihdoin jäsenille paitoja. Tilauksia tuli n. 20 kpl. Samalla paitoja tehtiin muutama myös myyntivarastoon ja exculahjoiksi. Käy:lle tehtiin myös TKK:n avajaiskarnevaaleja varten juliste. Käytettävyyskoulun opiskelijaedustajakseen Käy nimesi Tuukka Murokkeen