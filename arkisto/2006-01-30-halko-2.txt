Käyttäjän ystävät ry 
Hallituksen kokous 2/2006 
30.1.2006 Oppimiskeskus Alexandria, Helsinki

Paikalla:

    Eerika Korhonen
    Antti Lustila
    Paula Löppönen
    Tuukka Muroke
    Piritta Winqvist 


1. Kokouksen avaus
    Puheenjohtaja (Tuukka Muroke) avasi kokouksen klo 17.08 

2. Kokouksen laillisuus ja päätösvaltaisuus
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen
    Puheenjohtajaksi valittiin Tuukka ja sihteeriksi Eerika. Pöytäkirjantarkastajiksi valittiin Piritta ja Paula. Päätettiin, että sihteeriä kierrätetään seuraavissa kokouksissa aina aakkosjärjestyksessä. 

4. Esityslistan hyväksyminen
    Lisättiin esityslistaan nettisivut sekä tuleva toiminta. Hyväksyttiin esityslista näillä muutoksilla. 

5. Edellisten pöytäkirjojen hyväksyminen
    Hyväksyttiin seuraavat pöytäkirjat: 
    Hallituksen kokous 1/2006 

6. Ilmoitusasiat
    Ei ilmoitusasioita. 

7. Excu Nordeaan
    Paula hoitanut kaikki excuun liittyvät järjestelyt. Excu järjestetään 7.2.2006. 

8. Nettisivut
    Ei nähty tarvetta erilliselle intranetille. Vanhan intran materiaalit lisätään Wikiin. 

9. Yhdistyksen säännöt
    Keskusteltiin TKY:n alaisuudesta toimimisen hyödyistä ja haitoista. TKY:n alaisuudessa toimiminen velvoittaa toimintakertomuksen luovuttamisen TKY:lle, yhdistys saa vastineena käyttää tiloja ja sähköpostilistoja. TKY:n alaisuudessa toimiminen nähtiin tarpeellisena. Keskusteltiin säännöistä, joista akuutimmaksi kohdaksi nähtiin puheenjohtana valmistuminen kesken kauden. Antti lupasi selvittää TKY:n kannan mahdollisiin sääntömuutoksiin. Jos TKY rupeaa hankalaksi, sääntöjä ei ruveta muuttamaan. 

10. Vuosikokous
    Keskusteltiin vuosikokousten määrän tiputtamisesta kahdesta yhteen. Antti tarkastaa onko TKY:llä väliä asian suhteen. Vuosikokouksen alustavaksi ajaksi ja paikaksi sovittiin tiistai 21.3.2006 Alexandria, huone 329, klo 17:00, jonka jälkeen jatkot Kaislassa. Antti hoitaa budjettisuunnitelman, Tuukka tekee wikiin toimintasuunnitelma pohjan. Koska vuosikokous tulee kokoonkutsua, kutsu tehdään ensi hallituksen kokouksessa. Jäsenille ilmoitetaan vuosikokouksesta. 

11. Tuleva toiminta
    Keskusteltiin tulevien fuksi-opiskelijoiden infoamisesta. 

    Ensi syksynä mahdollisesti järjestettävä 5-vuotis juhlagaala nousi esille mutta sen suhteen ei tehty tarkempia päätöksiä. Mainittiin, että alumnit sekä yhteistyötahojen edustajat voisi kutsua juhlaan puhumaan. Illalliskorttien hinnoiksi ehdotettiin 15-25€. 

    Ensimmäinen verkostoitumis-ilta päätettiin järjestää nyyttäri -periaatteella perjantaina 3.3.2006 klo 18.00 joko TKK:lla tai Paulan luona. Tapaamisesta tiedotetaan jäsenten lisäksi SoberIt:n, Kognitiotieteen sekä teollisen muotoilun opiskelijoille. Tapaamiseen ennakkoilmoittautuminen muille kuin KäY:n jäsenille. 

    Keskusteltiin myös jäsenten mökkireissusta ensi kesälle sekä grillikauden avajaisista keväälle. 

12. Raha- ja jäsenasiat
    Antti on hoitanut Heinin kanssa veroilmoituksen. 

    Heini Korpilahdelle maksetaan 17.99 € Digi TV-illan tarjoilusta. 

    Piritta tekee uusille jäsenille Tervetuloa -viestin, jossa on tärkeää tietoa jäseneksi liittymisestä. Viesti lisätään wikiin. 

    Jäsenrekisteritiedot Antin ylläpidettäviksi. 

    Antti ja Tuukka hoitavat tilinkäyttöoikeuden Heinin ja Juhan kanssa. 

13. Muut asiat
    Keskusteltiin mahdollisista Käyttäjän ystävien t-paidoista, niiden myynnistä ja painattamisesta. Tuukka lupasi selvittää saisiko painotarvikkeita lainaksi. Päätettiin, että jatketaan aihetta ensi kokouksessa. 

14. Seuraava kokous
    Seuraava hallituksen kokous pidetään tiistaina 21.2.2006 klo 17.30 alkaen Alexandriassa, huone 329 

15. Kokouksen päättäminen
    Puheenjohtaja päätti kokouksen klo 19.20.