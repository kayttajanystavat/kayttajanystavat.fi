Käyttäjän ystävät
Hallituksen kokous 7.6.2002 9/2002
Spektrin Kvartti

Paikalla: Juha 'Mox' Huuhtanen, Antti Salovaara, Matti Helin

1. Kokouksen avaus

   Puheenjohtaja Mox avasi kokouksen klo 17.15.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Matti.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Hyväksyttiin kokouksen 8/2002 pöytäkirja. Edellisten kokousten
   pöytäkirjoissa on vielä seuraavia puutteita:

   5/2002: allekirjoitus Terolta puuttuu
   18.1.2002 (yhdistyksen kokous): allekirjoittamatta
   8.5.2002 (vuosikokous): seuraavat liitteet puuttuvat: kokouksessa
       päätettyjen muutosten mukaiset tuloslaskelma ja tase 2001 sekä
       vuosikertomus 2001

6. Käytettävyyskoulun johtoryhmän kokous.

   Käytettävyyskoulun johtoryhmällä on kokous 11.6. Käytiin läpi
   tulevassa kokouksessa käsiteltävänä oleva sopimuslounnos
   käytettävyyskoulun opetusta järjestävien osapuolten välillä sekä
   luettiin edellisen kokouksen pöytäkirja. Käyttäjän ystävistä on
   pyydetty osallistujaa tulevaan kokoukseen. Meitä menee edustamaan
   Laura Turkki.

7. Talous

   Sonera on nyt maksanut oman osuutensa syksyn 2001
   yrityssaunasta. Päätettiin maksaa yhdistyksellä oleva velka (287,05
   e) Petteri Mäelle nyt kun summa on saatu Soneralta.

   Yhdistyksen tili on muutettu 7.6. sekkitiliksi, ja sen johdosta
   tilinumero Ålandsbankenissa muuttuu. Uusi tilinumero on
   660100-1184431. Päätettiin, että muutoksesta Matti lähettää
   ilmoituksen sähköpostilistalle ja Antti päivittää
   www-sivut. Tilityypin muutos vaatii kahden hallituksen jäsenen
   allekirjoituksen, ja sen johdosta päätettiin että Antti menee vielä
   maanantaina 10.6. kirjoittamaan paperit pankissa. 

   Matti hakee Patentti- ja rekisterihallituksesta
   yhdistysrekisteriotteen, joka maksaa 10 e. Yhdistyksen
   yhdistysrekisterinumero on 183750 ja Y-tunnus 1741700-5.

8. Kesäreissu Fiskarsiin

   Todettiin, että retki toteutuu luultavasti elokuussa.

9. Muut esille tulleet asiat

   Otus-projektissa mukana olevat tapaavat tiistaina 17.6.

   Antti järjestää kesäkuulle KäY-miitin, jossa kutsutaan ihmiset
   piknikille, oluelle tms.

10. Kokouksen päättäminen

   Mox päätti kokouksen klo 17.50.


   Pöytäkirjantarkastajat:


   ___________________________         ___________________________
   Juha Huuhtanen, pj                  Matti Helin



   ___________________________
   Antti Salovaara, sihteeri