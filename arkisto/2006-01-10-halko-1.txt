Käyttäjän ystävät ry 
Hallituksen kokous 1/2006 
10.1.2006, Alexandria

Paikalla:

    Maarit Kivioja
    Eerika Korhonen
    Heini Korpilahti
    Johanna Lappi
    Paula Löppönen
    Elina Melkko
    Tuukka Muroke
    Juha Nieminen
    Mox Soini
    Piritta Winqvist
    Antti Lustila 


1. Kokouksen avaus
    Puheenjohtaja (Tuukka Muroke) avasi kokouksen 18.20 

2. Kokouksen laillisuus ja päätösvaltaisuus
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen
    Puheenjohtajaksi valittiin Tuukka ja sihteeriksi Piritta. Antti ja Eerika valittiin pöytäkirjan tarkastajiksi. 

4. Esityslistan hyväksyminen
    Esityslistaan lisättiin kohta raha- ja jäsenasiat. Yhdistyksen nettisivuja koskevat asiat päätettiin käsitellä ensimmäisenä, koska Mox ei ehtinyt jäädä koko kokouksen ajaksi paikalle. 

5. Edellisten pöytäkirjojen hyväksyminen
    Hyväksyttiin seuraavat pöytäkirjat: Vaalikokoukset 1 ja 2 sekä hallituksen kokoukset 5, 6 ja 7 / 2005 

6. Ilmoitusasiat
    Ei ilmoitusasioita 

7. Hallituksen vaihdos
    * Tässä yhteydessä keskusteltiin edellisen hallituksen toimintatavoista, ja uuden hallituksen tulevista toimintatavoista joidenkin asioiden suhteen. Keskustelua mm. uusista säännöistä jatketaan myöhemmin, jolloin saadaan tavat vakiinnutettua. Hallituksen vaihdokseen liittyy joitakin virallisia toimenpiteitä, joita läpikäytiin. 
    * Tilinkäyttöoikeudet siirretään edellisen hallituksen puheenjohtajalta (Juha Nieminen) ja rahastonhoitajalta (Heini Korpilahti) uuden hallituksen puheenjohtajalle (Tuukka Muroke) ja rahastonhoitajalle (Antti Lustila). 
    * Prh:on tehdään ilmoitus vaihtuneesta hallituksesta. Tuukka lupasi hoitaa. Hallitukselta kerättiin tarvittavat tiedot (sotut ja osoitteet). 
    * Heini toimittaa uudelle hallitukselle laskupohjan, jota käy:ssä on käytetty. 
    * Käy:llä on Y-tunnus, joten sen on tehtävä veroilmoitus. 
    * Verottajalle täytyy ilmoittaa yhdistyksen osoite, joka on ollut puheenjohtajan osoite. Käytäntöä jatketaan ja yhdistyksen osoite muutetaan nykyisen puheenjohtajan osoitteeksi. Tuukka hoitaa. 
    * TKY:n postilaatikkoa päätettiin ylläpitää. Antti käy tarkastamassa laatikon silloin tällöin. 
    * TKY:lle pitää toimittaa vuosittain toimintakertomus maaliskuuhun mennessä. Myös tilinpäätökseen tarvitaan liitteeksi toimintakertomus. Juha hoitaa. Reetta Viitanen ja Antti Salovaara ovat toimivat tilinpäätöksen tilintarkastajina. 
    * Pöytäkirjat päätettiin tuoda aina seuraavaan kokoukseen, ja lähettää hallituslistalle tarkastettaviksi viikon kuluessa kokouksesta. Lyhennelmä pöytäkirjasta lähetetään jäsenlistalle. 
    * Päätettiin vielä, että poissaoloista on pakko ilmoittaa, sihteerin tehtävä on kiertävä, ja että Tuukalle siirretään yhdistyksen maallinen omaisuus. 

8. Yhdistyksen nettisivut ja sähköpostilistat
    * Käy:n nettisivujen tiedostot on saatu palautettua. Tällä hetkellä Mambosta puuttuu sisältö, mutta vanhoja tiedostoja löytyy varmasti muualta mm. Käy:n intraa yritetään löytää. Corder hoitaa asiaa ja Mox. Päätettiin siirtää vanhoja tiedostoja Wikiin ja muuttaa sen ulkoasu entisiä sivuja vastaaviksi. Hallitukselle tarvitaan jonkinlainen oma temmellyskenttä sivuille. 
    * Sähköpostilistat ovat TKY:n tarjoama palvelu, joissa on erillinen käyttöliittymä. Käy:n sähköpostilistat ovat: Info listat jäsenille ja kiinnostuneille, jäsenlista kaikille maksaneille jäsenille (mm. tiedotus kokouksista ja exuista). 

9. Yhdistyksen säännöt
    Edellisen hallituskauden aikana on ilmennyt, että sääntöjä on syytä muuttaa joustavammiksi. Todettiin, että sääntöjä kannattaa muuttaa aiemman kokemuksen perusteella hyväksi katsottuun suuntaan. Päätettiin edetä niin, että Antti ottaa yhteyttä aktiivijäseniin ja käy itse sääntöjä läpi. Tuukka toimittaa uudelle hallitukselle yhdistyksen säännöt. Säännöistä keskustellaan yhdessä seuraavassa kokouksessa. 

10. Alkavan kauden toiminta
    * Alumnitoiminta pyörähtää hyvin käyntiin, kun Laura Turkki on järjestänyt tilaisuuden, jossa kerrotaan digi-tv:stä, siihen liittyvistä käytettävyyshaasteista ja tehdyistä tutkimuksista. Tämänkaltaiset tilaisuudet koetaan tärkeäksi osaksi yhdistyksen toimintaa, tiedon jakoa yhdistyksen jäsenten kesken voidaan pitää keskeisenä yhdistyksen toiminnankuvaa. 
    * Paula on suunnitellut excujen järjestämistä Nokialle, Nordeaan ja Sysopen digialle. Näistä jutellaan myöhemmin lisää, mutta Paula pistää asiat vireille niin, että jo helmikuulle saataisiin excu. 
    * Toiminnan vireyttämisestä keskusteltiin. Yhdistyksen vapaamuotoista yhdessäoloa pyritään lisäämään muun toiminnan lisäksi. Yhdistyksen jäseneksi liittymisen syy monilla on varmastikin juuri ajatusten vaihto muiden alalla toimivien ja alaa opiskelevien kanssa, hallituksen tulisi toiminnallaan tarjota tähän puitteet. 

11. Raha- ja jäsenasiat
    * Pikkujoulujen tarjoilu (28,97) maksetaan Heini Korpilahdelle 
    * Se, kuka ja miten jäsenrekisterit sekä uusien ihmisten tervetulotoivotukset hoidetaan, päätetään seuraavassa kokouksessa. Vaalikokouksessa on päätetty, että jäsenmaksut maksatetaan helmikuun lopussa. 

12. Muut asiat
    * SIGCHI-yhteistyö nostettiin esille ja Paula alkaa valmistella asiaa. 
    * Muista asioista lähdettiin keskustelemaan ravintola Kaislaan. 

13. Seuraava kokous
    Seuraava kokous järjestetään Alexandriassa maanantaina 30.1.2006, kello 17.00. 

14. Kokouksen päättäminen
    Puheenjohtaja päätti kokouksen 19.55