Käyttäjän ystävät
Hallituksen kokous 22.4.2002  7/2002
Saunabar, Eerikinkatu 27

Paikalla: 
Juha 'Mox' Huuhtanen, 
Antti Salovaara, 
Petteri Mäki, 
Matti Helin,
Jussi Hiltunen,
Elina Jormanainen,
Pekka Partanen


1. Kokouksen avaus

   Puheenjohtaja Mox avasi kokouksen klo 19.48.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Hyväksyttiin pöytäkirja 6/2002. Edellisten kokousten pöytäkirjoissa on
   vielä seuraavia puutteita: 
   5/2001: allekirjoitukset vanhalta hallitukselta puuttuvat

6. Vuosikokous

   Antti esitteli arvion kokouksen tarjoilujen kustannuksista. Ne ovat
   noin 25 euroa. Kustannukset hyväksytiin.

7. KäY-koppi

   Puhuttiin, että olisi hyvä jos yhdistyksellä olisi käytössään
   jonkinlainen koppi tai laatikko käytettävyyslaboratoriossa, johon voisi
   jättää tai jostain voisi noutaa tavaraa. Siellä voisi lisäksi säilyttää
   esimerkiksi kertakäyttöruokailuvälineitä, keksipaketteja jne.

   Päätettiin, että Antti selvittää asiaa.

8. Toimintasuunnitelma 2002

   Päätettiin laajentaa toimintasuunnitelmaa maininnoilla www-sivuista
   sekä vuosijuhlasta. Lisäksi mainitaan retki Fiskarsiin kesällä.

9. Budjetti 2002

   Matti esitteli alustavan budjetin. Tuloja on arvioitu kertyvän yhteensä
   900 euroa, josta tuloja yrityksiltä arvioidaan tulevan 300 e, ja loput
   jäsenmaksuista ja TKY:n avustuksista.

10. OTUS

   Petteri kertoi, että Innofactorille (tai ainakin Lauri Malmille) on nyt
   lähetetty raportti järjestelmän yleisistä käytettävyysongelmista.

11. Muut esille tulevat asiat
 
   -

12. Seuraava hallituksen kokous

   Seuraava hallituksen kokous päätettiin pitää SoberIT:n tiloissa 8.5.
   klo 12 eli ennen vuosikokousta, joka on saman päivän iltana. Seuraavaan
   kokoukseen Mox viimeistelee vuosikertomuksen vuodesta 2001, Petteri
   viimeistelee toimintasuunnitelman vuodelle 2002, Matti viimeistelee
   budjetin vuodelle 2002 ja Antti hoitaa tarjoilun hankkimisen
   vuosikokoukseen.

13. Kokouksen päättäminen

   Mox päätti kokouksen klo 20.45.


   Pöytäkirjantarkastajat:


   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri