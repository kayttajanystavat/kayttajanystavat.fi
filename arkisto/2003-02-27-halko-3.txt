Käyttäjän ystävät
Hallituksen kokous 27.2.2003 3/2003
Lauttasaari

Paikalla:

   Elina Jormanainen
   Reetta Korhonen
   Minna Myllius
   Mikko Salminen
   
   

1. Kokouksen avaus

   Yhdistyksen varapuheenjohtaja Reetta avasi kokouksen klo 17.35.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Reetta ja sihteeriksi
   Mikko. Pöytäkirjantarkastajiksi valittiin Reetta ja Elina.

4. Pikkujoulun kulujen korvaaminen

   Yhdistyksen pikkujouluista 24.1.2003 aiheutuneita kuluja päätettiin
   korvata seuraavasti:

   Minna: 9,55 e
   Elina: 6,15 e
   Reetta 7,46 e
   Mikko: 17,36 e. 


5. Uusien jäsenten hyväksyminen

   Päätettiin hyväksyä uudet jäsenet seuraavassa hallituksen
   kokouksessa. Päätettiin lähettää uusille jäsenille
   tervetuloa-toivotus sähköpostitse hyväksymisen jälkeen.
   Päätettiin, että mikäli vanha jäsen ei ole maksannut tämän vuoden
   jäsenmaksua, lähetetään hänelle sähköposti jossa kehotetaan
   maksamaan jäsenmaksu. Mikäli hän ei maksa tai muuten vastaa
   katsotaan hänet eronneeksi yhdistyksestä.

6. Edellisten kokousten pöytäkirjojen hyväksyminen

   Hyväksyttiin hallituksen kokouksen 2/2003 pöytäkirja.

7. Design for all

   Sovittiin, että Minna liittyy DFA:han ja ilmoittelee muille sen
   tapahtumista.

8. Yritysilta

   Tähän mennessä on kolme ilmoittautunutta esiintyjää yritysiltaan
   17.3.2003. Sovittiin, että Minna laittaa yhdistyksen
   sähköpostilistalle mainoksen tilaisuudesta. Sovittiin, että Reetta
   hakee rantasaunan avaimen ja huolehtii myös sen palauttamisesta. 
   Minna tuo videotykin TaiK:ista ja Mikko tuo pumppu
   termospullon. Petteri varmistaa, onko kaikilla esiintyjillä omat
   kannettavat. Ruuan ostamisesta päätetään tarkemmin, kun on tiedossa
   osallistujamäärä. Reetta tuo kuitenkin pakastepiirakoita ja Minna
   tekee perunasalaattia. Petteri tuo yhdistyksen kertakäyttöastioita.


9. Muut tapahtumat

   Päätettiin keskustella muista tapahtumista, esimerkiksi
   keilailusta, seuraavassa kokouksessa. 

10. Jatko-opiskeluilta
    
   Päätettiin keskustella jatko-opiskeluillasta sähköpostitse. 

11. Seuraava kokous

   Pääteettiin sopia seuraavasta kokouksesta puhelimitse.

12. Kokouksen päättäminen 
         
    Reetta päätti kokouksen 18.15.
    


    Pöytäkirjantarkastajat:


   __________________________         ___________________________
   Reetta Korhonen, pj                Elina Jormanainen



   ___________________________
   Mikko Salminen, sihteeri