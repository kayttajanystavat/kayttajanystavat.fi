Käyttäjän ystävät ry:n vuosikokous

Aika: 27.5.2003 klo 17.00     
Paikka: Intelligenzian kerhohuone, Mannerheimintie 5B, 5. krs

Läsnä:    
Juha Huuhtanen
Elina Jormanainen
Reetta Korhonen
Kristo Kuusela
Mikko Salminen

1. Kokouksen avaus

  Reetta avasi kokouksen klo 17.18.

2. Kokouksen laillisuus ja päätösvaltaisuus

  Kokous todettiin laillisesti koolle kutsutuksi ja
  päätösvaltaiseksi.

3. Kokouksen järjestäytyminen

  Puheenjohtajaksi valittiin ja sihteeriksi Mikko. 
  Pöytäkirjantarkastajiksi valittiin Reetta ja Elina ja
  ääntenlaskijoiksi Kristo ja Juha.

4. Esityslistan hyväksyminen

  Vaihdettiin esityslistan kohtia 10. "Hallituksen jäsenten tehtävien
  keskinäinen vaihtaminen" ja 11. "Lisäjäsenten valitseminen
  hallitukseen" keskenään. Hyväksyttiin muilta osin esityslista.

5. Toimintakertomus edelliseltä vuodelta.

  Juha esitteli toimintakertomuksen vuodelle 2002. Päätettiin tehdä
  toimintakertomukseen seuraavat muutokset:
  
  - toimintakertomuksen päiväys korjattava
  - korjattava oikeat kirjoitusasut seuraaviin: "Datex-Ohmeda:n",
    "Elisa Research Center:issä"
  - käytettävä korkeakoulujen yhteydessä ensimmäisen kerran mainitessa
    auki kirjoitettua asua ja tämän jälkeen seuraavia: "TKK:n", "HY:n"
    ja "TaiK:n" 
  - korvattava "web-toimikunta" "www-toimikunnalla"
  - korjattava yhdistyksen nimen kirjoitusasu, oikea muoto: "Käyttäjän
    ystävät" 
  - Tapahtumatoimikunta-kappaleeseen korjattava oikea kirjoitusasu:
    "Tapahtumat-osiosta"
  - korjattava yhtenäiseksi kirjoitusasu: "ekskursio" -
  - Tapahtumat-kappaleessa korjattava "käyttäjä-keskeisyyttä" muotoon
    "käyttäjäkeskeisyyttä"
  - korjattava oikeaan asuun: "elävän mallin piirustussessio"
  - korjattava kaikkiin listoihin viimeistä edeltäväksi sana "ja"
  - poistettava viimeisestä kappaleesta sivulause "ja lisäksi oli useampia."  
  - kirjoitettava "vastaavankaltainen" yhteen
  - korjattava oikea kirjoitusasu "PR-vastaava"

  Hyväksyttiin vuosikertomus vuodelle 2002 yllä mainituin muutoksin.

6. Tuloslaskelma ja tase liitetietoineen

  Tilinpäätöstä ei voida hyväksyä eikä vastuuvapautta
  tilivelvollisille voida myöntää, koska vuoden 2002 rahastonhoitaja
  ei ole toimittanut tarvittavia asiakirjoja ajoissa
  tilintarkastajille. Tämä kohta siirtyy myöhemmin sovittavaan
  yhdistyksen ylimääräiseen kokoukseen.

7. Tilintarkastajien lausunto

  Siirtyy yhdistyksen ylimääräiseen kokoukseen. Ks. kohta 6.

8. Tilinpäätöksen hyväksyminen

  Siirtyy yhdistyksen ylimääräiseen kokoukseen. Ks. kohta 6.

9. Vastuuvapauden myöntäminen tilivelvollisille

  Siirtyy yhdistyksen ylimääräiseen kokoukseen. Ks. kohta 6.

10. Lisäjäsenten valitseminen hallitukseen

  Valittiin Kristo Kuusela hallituksen jäseneksi. Lisää jäseniä
  voidaan valita myöhemmin päätettävässä yhdistyksen ylimääräisessä
  kokouksessa.  

11. Hallituksen jäsenten tehtävien keskinäinen vaihtaminen

  Vapautettiin Minna Mylius hänen omasta pyynnöstään yhdistyksen
  puheenjohtajan tehtävästä. Valittiin Reetta yhdistyksen
  puheenjohtajaksi sekä Elina rahastonhoitajaksi ja
  varapuheenjohtajaksi. 

12. Toimikuntien vetäjien valitseminen

  Päätettiin kysyä Antti Salovaaraa tai Anni Kuusista www-toimikunnan
  vetäjäksi ja samalla www-vastaavaksi. Kristo kysyy TaiK:sta, Reetta
  TKK:lta ja Mikko HY:ltä jäsentä opintotoimikuntaan. Siirretään
  toimikuntien vetäjien valitseminen seuraavaan yhdistyksen tai
  hallituksen kokoukseen.

13. Hallituksen valmistelema toimintasuunnitelma kuluvalle toimikaudelle

  Hallitus esitteli toimintasuunnitelman kuluvalle
  toimikaudelle. Päätettiin tehdä seuraavat muutokset
  toimintasuunnitelmaan:

  - jätetään tarkat päivämäärät ja paikat pois tulevista tapahtumista
  - poistetaan vaalikokous toimintasuunnitelmasta
  - käytetään korkeakouluista ensimmäisen kerran mainitessa auki
    kirjoitettua muotoa ja tämän jälkeen oikeita lyhenteitä: TKK:n,
    TaiK:n ja HY:n 

  Hyväksyttiin ehdotus yllä mainituin muutoksin. 

14. Hallituksen valmistelema talousarvio kuluvalle toimikaudelle

  Siirrettiin talousarvion käsittely seuraavaan, yhdistyksen
  ylimääräiseen, kokoukseen.

15. Jäsenmaksujen suuruus 

  Päätettiin jäsenmaksujen suuruudeksi jäseniltä 7 e.

16. Jäsenmaksujen maksamisen eräpäivä

  Päätettiin jäsenmaksujen maksamisen eräpäiväksi 15.2.2003.

17. Sääntöjen muuttaminen: hallituksen 18.12.2002 ehdottamat muutokset
    yhdistyksen sääntöihin  

  Hyväksyttiin, äänin 5-0, toisen kerran seuraava muutos yhdistyksen
  sääntöihin:

  Pykälässä §12 mainittu vuosikokouksen pitämisajankohta
  (helmi-toukokuu) muutetaan tammi-maaliskuuksi.

  Havaittiin, että toisessa muutosehdotuksessa on kirjoitusvirhe,
  kuluvan toimikauden tilalla tulisi olla tuleva
  toimikausi. Korjattiin virhe ja hyväksyttiin äänin 5-0 seuraava
  muutos yhdistyksen sääntöihin ensimmäisen kerran:

  §12 (vuosikokous) ja §13 (vaalikokous): kokouksessa käsiteltävät
      kohdat 6-9 siirtyvät vaalikokouksen kohdiksi 4-7. Kohdat 6-9 ovat
       seuraavat: 

     6 .hallituksen valmistelema toimintasuunnitelma tulevalle toimikaudelle
     7 .hallituksen valmistelema talousarvio tulevalle toimikaudelle
     8. jäsenmaksun suuruus
     9. jäsenmaksujen maksamisen eräpäivä.

  Syy kohtien 6-9 siirtämiseen syksyllä pidettävän vaalikokouksen
  osaksi on se, että 

  (1) koska jäsenmaksut kerätään kalenterivuosittain, on luontevaa
      että maksun suuruus päätetään edellisen vuoden lopussa  
  (2) toimintasuunnitelma ja talousarvio kannattaa tehdä samoin myös
      syksyllä, jolloin toiminnalle on pohja jo vuoden alkaessa, ja
      jotta mahdollisiin toiminta-avustuksiin tarvittavat asiakirjat
      ovat valmiina tarvittavaan määräaikaan mennessä. 

18. Seuraava kokous

  Päätettiin pitää seuraava kokous, yhdistyksen ylimääräinen kokous,
  Mikon kotona Lauttasaaressa 18.6.2003 klo 17.00.

19. Muut esille tulevat asiat

  Keskusteltiin "www.kayttajanystavat.fi" -domainin ostamisesta. 
  Pyydettiin Juhaa selvittämään hankinnasta aiheutuvat tarkat kulut.

  Keskusteltiin sähköpostilistoista. Päätettiin pitää vain nykyisen
  hallituksen jäsenet hallituksen sähköpostilistalla ja siirtää kaikki
  muut aktiivien sähköpostilistalle.

  Mikko lähettää postitse Minnalle hallituksen kokouksen 5/2003
  pöytäkirjan allekirjoitettavaksi.

  Hyväksyttiin hallituksen kokouksen 6/2003 pöytäkirja.

20. Kokouksen päättäminen

  Puheenjohtaja Reetta päätti kokouksen klo 20.40.