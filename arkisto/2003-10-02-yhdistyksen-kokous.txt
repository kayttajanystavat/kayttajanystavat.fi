Käyttäjän ystävät ry
Pöytäkirja
Yhdistyksen ylimääräinen kokous
Aika: 2.10.2003
Paikka: Ravintola Mexital Cantina eli Keltsu, Otakaari 24, Espoo.

Läsnä:
Matti Helin
Reetta Korhonen
Kristo Kuusela
Mikko Salminen


1. Kokouksen avaus

Puheenjohtaja Reetta avasi kokouksen klo 18.12.

2. Kokouksen laillisuus ja päätösvaltaisuus

Kokous todettiin laillisesti koolle kutsutuksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Reetta ja sihteeriksi Mikko. Pöytäkirjantarkastajiksi valittiin Reetta ja Kristo.

4. Esityslistan hyväksyminen

Hyväksyttiin esityslista.

5. Ilmoitusasiat

Yhdistyksellä ei ole tilavarauksia lauantaille 25.10. Tilavahvistusmaili oli siis virheellinen. Vuosijuhlille on varattu edelleen 11.10. OK20:n iso puoli. Tämä on vahvistettu TKY:stä Raijalta. 

6. Tuloslaskelma ja tase liitetiedostoineen vuodelta 2002

Matti Helin esitteli tuloslaskelman ja taseen liitetiedostoineen vuodelta 2002. Todettiin, että siihen tulee tehdä seuraavat muutokset:

- Kohdassa "Opintotoiminta" tulee muuttaa "Tilaisuuksien tuotot" muotoon "Tuotot".
- Kohdan "Varainhankinta" oikeinkirjoitus tulee korjata tähän muotoon.
- Tilinpäätöksessä kohta "Jäsenmaksut" korjattava kirjanpidon mukaiseksi, summa 193,03 tulee korjata summaksi 186,03. Tämä sama 7:n vähennys tulee tehdä myös tuloslaskelman kredit-puolelle sekä tilikauden ylijäämään ja taseen vastattaviin.

7. Tilintarkastajien lausunto
Luettiin tilintarkastajien lausunto ja todettiin sen olevan kunnossa.

8. Tilinpäätöksen hyväksyminen

Tilintarkastajien lausunnon perusteella hyväksyttiin kohdassa 6. "Tuloslaskelma ja tase liitetiedostoineen vuodelta 2002" mainituin muutoksin tilinpäätös.

9. Vastuuvapauden myöntäminen tilivelvollisille

Myönnettiin vastuuvapaus vuoden 2002 tilivelvollisille.  

10. Vuosijuhlien suunnittelua

Reetta kävi tänään tarkistamassa Teekkaritytöiltä lainattavia astioita. Astiat ovat Teema-sarjaa. Syvä lautanen ei siis ole kovin suuri.

Laitetaan kaikille ilmoittautuneille tietoa maksamisesta. Maksun viimeiseksi eräpäiväksi laitetaan perjantai 10.10.2003. 

Kristo tekee nimikortit pöytiin.

Mikko ostaa valko- ja punaviinin, snapsin ja konjakin. 

Päätettiin alustavasti ostaa siideriä ja kaljaa yhteensä kolme korillista. 

11. Muut esille tulevat asiat

Hyväksyttiin hallituksen kokouksen 10/2003 pöytäkirja. Hyväksymättä edelleen hallituksen kokouksen 9/2003 pöytäkirja.

12. Kokouksen päättäminen

Puheenjohtaja Reetta päätti kokouksen klo 19.45.



Pöytäkirjantarkastajat:



___________________________		___________________________
Reetta Korhonen, puheenjohtaja		Kristo Kuusela



___________________________
Mikko Salminen, sihteeri