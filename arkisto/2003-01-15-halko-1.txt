Käyttäjän ystävät
Hallituksen kokous 15.1.2003 1/2003
Lasipalatsi

Paikalla:

   Elina Jormanainen
   Reetta Korhonen
   Minna Mylius
   Petteri Mäki
   Mikko Salminen
   Antti Salovaara
   
   

1. Kokouksen avaus

   Puheenjohtaja Minna avasi kokouksen klo 17.20.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Minna ja sihteeriksi
   Mikko. Pöytäkirjantarkastajiksi valittiin Minna ja Reetta.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Ei hyväksytty pöytäkirjoja. Hyväksymättä hallituksen kokouksen 14/2002 
   pöytäkirja, koska siinä ei ole toisen pöytäkirjantarkastajan
   allekirjoitusta.
   
   Puutteita on edelleen seuraavissa:
   8.5.2002 (vuosikokous): seuraavat liitteet puuttuvat: kokouksessa
   päätettyjen muutosten mukaiset tuloslaskelma ja tase 2001 sekä
   vuosikertomus 2001.

   Elina Jormanainen saapui kokoukseen klo 17.22.

6. Toimintasuunnitelma

   Päätettiin järjestää vuoden 2003 aikana ainakin yksi
   yritysvierailu. Petteri selvittää mahdollisuutta tehdä vierailu
   Datexille ja Minna mahdollisuutta tutustua vuoden muotoilijan
   työhön. Päätettiin järjestää yritysiltama 17.3. ja opintoilta
   1.4. Rantsulla. Petteri ottaa yhteyttä yritysten edustajiin ja
   selvittää heidän mielenkiintoaan saapua esittelemään
   työtään. Maksujen perimisestä puhujilta ei vielä
   päätetty. Opiskeluillassa päätettiin esitellä käytettävyyskoulun
   kursseja opiskelijan näkökulmasta ja mahdollisesti esitellä myös
   käytettävyyden jatko-opintoja. Vuosijuhla päätettiin järjestää
   lokakuun alussa. Muuksi toiminnaksi suunniteltiin yhteisiä
   keilailu-iltoja ja askartelu- ja workshop -toimintaa Taideteollisen
   korkeakoulun tiloissa. Minna selvittää mahdollisuutta
   jälkimmäiseen.

   Toimintasuunnitelmasta päätettiin laittaa tietoa yhdistyksen
   www-sivuille.

7. Budjetti vuodelle 2003   
   
   Budjettia vuodelle 2003 ei voitu laatia, koska titlinpäätös
   vuodelta 2002 puuttuu.

   Reetta laittaa kehotuksen jäsenmaksun maksamisesta vuodelle 2003
   yhdistyksen sähköpostilistalle. Eräpäiväksi päätettiin 15.2.2003
   hallituksen puhelinkokouksessa 16.1.2003. Puhelinkokouksessa olivat
   läsnä Minna, Reetta, Elina ja Mikko.

   Reetta selvittää, voiko yhdistys hakea tukea toiminnalleen
   TKY:ltä. Mikko selvittää, onko yhdistyksen mahdollista saada tukea
   Helsingin yliopiston Humanistiselta tiedekunnalta. 

8. Jäsenrekisteri

   Jäsenrekisteri päätettiin saattaa ajan tasalle helmikuun lopussa,
   kun jäsenmaksut on maksettu.

   Antti Salovaara poistui kokouksesta klo 18.20.

9. Pikkujoulut

   Pikkujoulut pidetään 24.1.2003 klo 18.00 alkaen Petterin
   luona. Minna laittaa ilmoituksen juhlista yhdistyksen
   sähköpostilistalle. Ilmoittautuminen tapahtuu vastaamalla
   Minnalle. Juhliin voi halutessaan tuoda enintään 2e suuruisen
   lahjan.

10. Muut esille tulevat asiat

    Ei muita asioita.

11. Seuraava kokous

    Seuraava kokous päätettiin pitää 6.2.2003 klo 16.00 Otaniemen
    T-talon ala-aulassa.

12. Kokouksen päättäminen

    Minna päätti kokouksen klo 18.45.


    Pöytäkirjantarkastajat:


   ___________________________         ___________________________
   Minna Mylius, pj                    Reetta Korhonen



   ___________________________
   Mikko Salminen, sihteeri