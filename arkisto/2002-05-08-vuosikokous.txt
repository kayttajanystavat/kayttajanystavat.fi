Käyttäjän ystävät ry
Vuosikokous
8.5.2002

Paikka: 
    Intelligenzia ry:n kerhohuone Vacuum, Uusi ylioppilastalo

Paikallaolijat: 
    Minna Alanne
    Mihael Cankar
    Matti Helin
    Janne Hukkinen
    Juha Huuhtanen
    Antti Hätinen
    Elina Jormanainen
    Petteri Mäki
    Riitta Peltonen
    Antti Salovaara
    Laura Turkki

1. Kokouksen avaus

    Yhdistyksen puheenjohtaja Juha Huuhtanen avasi kokouksen 18.25.

2. Laillisuuden ja päätösvaltaisuuden toteaminen

    Kokous todettiin laillisesti kokoonkutsutuksi ja
    päätösvaltaiseksi.

3. Kokouksen järjestäytyminen

    Kokouksen puheenjohtajaksi valittiin Mihael Cankar, sihteeriksi
    Antti Salovaara, pöytäkirjantarkastajiksi Petteri Mäki ja Matti
    Helin sekä ääntenlaskijoiksi Elina Jormanainen ja Minna Alanne.

4. Esityslistan hyväksyminen

    Lisättiin kohtien 8 ja 9 väliin seuraava kohta:
    8. Tili- ja vastuuvapauden myöntäminen vuoden 2001 hallitukselle.
    Esityslistassa olleet kohdat 8-13 muutettiin numeroiltaan kohdiksi
    9-14.

5. Ilmoitusasiat

    Tekesin Usix-hankkeeseen liittyvä seminaari järjestetään
    20.5.2002. Ilmoittautumisten takaraja on 15.5. Seminaariin
    osallistuminen on maksuton.

    Intelligenzia ry harkitsee käytettävyysaktiviteettien
    ulkoistamista Käyttäjän ystäville.

6. Tilinpäätös vuodesta 2001

    Riitta Peltonen esitteli vuoden 2001 tilinpäätöksen. Laura Turkki
    esitti toivomuksen, että tuloslaskelmasta ilmenisi nykyistä
    paremmin tapahtunut toiminta: tapahtumien nimet ja
    yritystoiminnassa mukana olleiden yritysten nimet. Päätettiin
    korjata tuloslaskelmaa siten, että opintotoiminnan kuluihin
    merkitään erikseen opintosaunan järjestämisen kulut,
    yritystoiminnan kuluihin erikseen yrityssaunan kulut,
    opintotoiminnan tuottoihin TKK:n käytettävyysryhmältä saatu tuki
    ja yritystoiminnan tuottoihin yrityskohtaiset tuotot.

    Päätettiin korjata tuloslaskelman otsikkoa siten, että siitä
    ilmenee tilikausi 10.5.-13.12.2001.

    Juha Huuhtanen luki Matti Ängön laatiman tilintarkastuskertomuksen
    ääneen.

    Hyväksyttiin tilinpäätös yllä mainituin korjauksin.

7. Toimintakertomus vuodesta 2001

    Toimintakertomus luettiin ja siihen päätettiin tehdä seuraavat
    lisäykset:
    - Opintosaunassa olleet puhujat mainitaan nimeltä: Turkka
      Keinonen, Sirpa Riihiaho, Marko Nieminen, Matti Vartiainen, Anu
      Mäkelä, Jukka Purma.
    - Korjataan virheellinen kieliasu yhdistyksen nimessä: "Käyttäjän
      Ystävät" => "Käyttäjän ystävät".
    - Mainitaan yrityssaunaan osallistuneet yritykset: Sonera ja Nokia
      Research Center
    - Lisätään piste toisen kappaleen loppuun.
    - Poistetaan jälkimmäinen niistä maininnoista, joissa puhutaan
      käynnistä Rekry 2001 -messuilla.
    - Muutetaan "epävirallisempia jäsentapaamisia" muotoon
      "vapaamuotoisia jäsentapaamisia". Poistetaan samasta kappaleesta
      kohta "vaihtelevissa paikoissa eripuolilla Helsinkiä".
    - Poistetaan viimeisestä kappaleesta sivulause "eikä yhtäkään
      ylitsepääsemätöntä ongelmaa tullut eteen".

      Janne Hukkinen poistui 18.57.

    Hyväksyttiin toimintakertomus vuodesta 2001 yllämainituin
    muutoksin.

    Kokous esitti toivomuksen, että toimintakertomuksessa olisi tästä
    lähtien eksaktimpi ote, jotta sen sisältöä voi myöhemmin verrata
    toimintasuunnitelmaan.

8. Tili- ja vastuuvapauden myöntäminen vuoden 2001 hallitukselle

    Myönnettiin tili- ja vastuuvapaus vuoden 2001 hallitukselle.

9. Jäsenmaksun päättäminen vuodelle 2002

    Juha Huuhtanen esitteli hallituksen esityksen jäsenmaksusta:
    
    Jäsenmaksut olisivat vuonna 2002 seuraavat:
      Varsinaiset jäsenet       7 e
      Ulkojäsenet               7 e
      Vanhat jäsenet            7 e
      Kunniajäsenet             0 e
      Kannatusjäsenet           vähintään 50 e
    Kannatusjäsenyys olisi tarkoitettu lähinnä yrityksille ja muille
    yhteisöille. Jäsenmaksua perittäisiin lukuvuosittain siten, että
    uusi jäsenvuosi alkaisi 1.9. Kuitenkin vuonna 2002 jäseneksi
    pääsisi 1.9. saakka 6,73 euron hinnalla. Jäsenyys sallittaisiin
    myös puolikkaiksi vuosiksi. Ne, jotka maksaisivat jäsenmaksun
    maaliskuun jälkeen, saisivat 50% alennuksen sen vuoden
    jäsenmaksusta.

    Päätettiin muuttaa hallituksen esitystä siten, että
    puolivuosittaisista jäsenmaksuista luovutaan. Jos joku
    on jo ennen uuden hinnan ilmoittamista maksanut vanhan hinnan, hänet
    hyväksytään jäseneksi.

    Todettiin, että jäsenmaksun muuttaminen kalenterivuosittaisesta
    lukuvuosittaiseksi vaatiin yhdistyksen sääntöjen
    muuttamista. Koska kokouskutsussa ei ole ollut ehdotusta
    muutoksesta, ei jäsenyyttä voida tässä kokouksessa muuttaa
    lukuvuosittaiseksi.

    Päätettiin jäsenmaksun suuruuden vuonna 2002 olevan hallituksen
    esityksen mukainen, ja että jäsenmaksun eräpäivä on 30.9.

10. Budjetti ja toimintasuunnitelma vuodelle 2002

    Petteri Mäki esitteli toimintasuunnitelman vuodelle 2002. Siihen
    päätettiin tehdä seuraavia muutoksia:
    - Muutetaan kausi: "2002-2003" => "2002".
    - Korjataan ilmaukset "pyritään järjestämään" ja "pyritään
      tiedottamaan" ilmauksilla "järjestetään" ja "tiedotetaan".
    - Toimikunnista annetaan lyhyet kuvaukset:
      Opintotoimikunta: "Opintotoimikunta vastaa opintoihin
      liittyvästä toiminnasta ja tiedottamisesta. Toimikunnan
      toiminta-alueita: Varjo-opinto-oppaan kehittäminen, Edustajan
      saaminen käytettävyyskoulun johtoryhmään".
      WWW-toimikunta: "Ylläpitää ja kehittää KäY:n WWW-sivuja. 
      Toimikunnan toiminta-alueita: WWW-sivuille uusi design, Ihmisten
      aktivointi kirjoittamaan yhdistyksen WWW-sivuille".
      Tapahtumatoimikunta: "Vastaa KäY:n tapahtumien käytännön
      järjestelyistä."
    - Nimetään kullekin suunnitellulle tapahtumalle vastaava
      toimikunta tai vastuuhenkilö:
      Kesätapaamiset: tapahtumatoimikunta
      Kesäekskursio Fiskarsiin: tapahtumatoimikunta
      Vuosijuhla: tapahtumatoimikunta
      Opintosauna: opintotoimikunta
      Yritysillat: yritysvastaava
      Ekskursiot: yritysvastaava ja tapahtumatoimikunta
      OTUS-talkoot: hallitus
    - Yritysilloista mainitaan, että "järjestetään kaksi yritysiltaa,
      joihin hankitaan esiintyjiä yrityksistä kertomaan käytettävyydestä
      työelämässä". Edellinen muotoilu oli "pyritään järjestämään
      yritysiltoja, johon..."
    - Ekskursioista mainitaan, että "edellisenä syksynä oli jo sovittu
      keväälle ekskursiot Soneralle ja Datex-Ohmedalle".
    - Poistetaan erillinen maininta osallistumisesta TKK:n
      kampusriehaan. Sen sijaan kohtaan "Toiminnan edistäminen"
      lisätään, että "Yhdistys esittelee toimintaansa TKK:n, TaiKin ja
      HY:n opiskelijoille".
    - Otsikko "OTUS-projekti" muutetaan muotoon "OTUS-talkoot". Lisäksi 
      poistetaan maininta työstä saatujen tulojen käyttötarkoituksesta.
    - "Toiminnan edistäminen"-luvussa poistetaan alussa oleva teksti
      "Kauden 2002-2003 tavoite yhdistyksellä on jatkaa itsenä..." ja
      muutetaan se muotoon "Yhdistys jatkaa itsensä...". Lisäksi
      muutetaan lause "tapahtumista pyritään tiedottamaan
      mahdollisuuksien mukaan myös yhdistyksen ulkopuolelle" muotoon
      "tapahtumista tiedotetaan yhdistyksen WWW-sivuilla". Loppuun
      lisätään lause "Tiedotuskanavien käyttösäännöstö selvennetään".
    - "Toiminnan edistäminen"-luvun WWW-sivuista kertovaan
      kappaleeseen lisätään lause "WWW-toimikunta tekee sivuihin
      uuden designin sekä aktivoi ihmisiä kirjoittamaan sivuille." 
    - "Toiminnan edistäminen"-luvun kolmas, opintosaunasta kertova
      kappale poistetaan.

    Hyväksyttiin toimintasuunnitelma yllä mainituin muutoksin.

    Kokous esitti toivomuksen, että toimintasuunnitelman sisällössä
    olisi nykyistä eksaktimpi ote, jotta myöhemmin voidaan verrata
    tapahtunutta toimintaa toimintasuunnitelmassa ilmoitettuun.

    Matti Helin esitteli budjetin vuodelle 2002. Siihen päätettiin
    tehdä seuraavia muutoksia:
    - Lukujen perään lisätään euro-merkit.
    - Velaksi Petteri Mäelle korjataan 287,05 euroa.
    - Poistetaan sivun yläreunasta tiedotukset veloista ja saatavista,
      jolloin maininnat velasta Petteri Mäelle ja saatavista Soneralta
      poistuvat. 
    - Lisätään OTUS-menoihin 30 euroa ja muutetaan OTUS-tulot 200
      eurosta 230:een.
    - Sekalaista-kohtaa avataan seuraavasti:
             kokouskulut    50 euroa
             muut kulut     30 euroa
    - Tulojen kohtaan "Yritykset" lisätään 450 euroa ja menojen
      kohtaan "Yritysilta" lisätään 450 euroa. Syynä on
      toimintasuunnitelma, jonka mukaan vuonna 2002 järjestetään kaksi 
      yritysiltaa.
    - Poistetaan 168,05 euroa menojen "Yritysilta"-kohdasta.
    - Muutetaan kohta "Yritysilta" muotoon "Yritysillat".

    Hyväksyttin budjetti yllä mainituin muutoksin.

11. Sääntöjen kehittäminen

    Koska kokouskutsussa ei ollut kerrottu, miten yhdistyksen sääntöjä
    ehdotetaan muutettavan, ei kokous voinut päättää muutoksista. 
    Muutosehdotuksista kuitenkin keskusteltiin.

    Juha Huuhtanen esitteli hallituksen valmistelemat
    sääntömuutosehdotukset:
    7§: jäsenmaksua ruvetaan perimään lukuvuosittain kalenterivuoden
        sijasta. Lukuvuoden lasketaan alkavan 1.9.
    12§ ja 13§: vuosikokous pidetään tammi-maaliskuussa säännöissä
        olevan tammi-toukokuun sijasta. Syynä on aikataulu, jolla
        toiminta-avustuksia voi hakea Espoon kaupungilta. 

	    Toimintasuunnitelmasta ja talousarviosta päätetään jo edellisen
        vuoden syksyllä pidettävässä vaalikokouksessa nykyisen keväisen
        vuosikokouksen sijaan. Syynä siirtoon on, että jäsenmaksuista
        ja tulevasta toiminnasta ehditään päättää ennen varsinaisen
        hallituskauden alkua.

    Todettiin, että vuosikokouksen pitäminen tammi-maaliskuussa on
    havaittu hyväksi muissa yhdistyksissä. Etuna on yllä mainittu
    toiminta-avustusten hakuun ehtiminen. Velvoitettiin hallitus
    kuitenkin selvittämään, tarvitseeko toimintasuunnitelman ja
    talousarvion takia muuttaa sääntöjä, jotta Espoolta voi hakea
    tukea.

    Päätettiin, että hallitus selvittää, pitääkö jäsenmaksun
    suuruudesta päättää aina yhdessä talousarvion ja
    toimintasuunnitelman kanssa, vai voidaanko niistä päättää muissa
    yhdistyksen kokouksissa, kuten vaalikokouksessa.

    Päätettiin, että hallitus rupeaa keräämään tietoa siitä, mitkä
    ovat olleet hyviä käytäntöjä toiminta-avustusten haussa, mitkä
    syyt ovat olleet takana tiettyjen ajankohtien ja päivämäärien
    valinnassa. Tälle kokoelmalle tietoa annetaan nimi "Ohjenuora".

    Minna Alanne poistui klo 21.11.

12. Yhdistyksen tilityypin muutos

    Matti Helin esitteli hallituksen esityksen:

    Esitys tilityypin muuttamisesta

    Käyttäjän ystävät ry:n tili Ålandsbanken (tilinumero
    660100-3003670) muutetaan sekkitiliksi. Tilityyppi on tällä
    hetkellä monitili. Ainoa muutos, joka tilityypin muuttamisesta
    seuraa on tiliotteen muuttuminen kirjanpidon kannalta
    selkeämmäksi. Tilin korko ja muut tiliehdot ovat samat kuin
    aikaisemminkin. Ainoa lisäkustannus, joka tilityypin muuttamisesta
    aiheutuum on yhdistysrekisteriotteen tilaaminen PRH:lta, mikä
    maksaa 10 e.

    Hyväksyttiin esitys.

13. Muut esille tulevat asiat

    Laura Turkki kiitti kaikkia kärsivällisyydestä.

14. Kokouksen päättäminen

    Mihael Cankar päätti kokouksen 21.20.