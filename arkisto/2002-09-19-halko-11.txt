Käyttäjän ystävät
Hallituksen kokous 19.9.2002 11/2002
Cafe Lasipalatsi

Paikalla: 
   Juha 'Mox' Huuhtanen
   Antti Salovaara
   Petteri Mäki


1. Kokouksen avaus

   Puheenjohtaja Mox avasi kokouksen klo 17.02.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Hyväksyttiin kokouksen 10/2002 pöytäkirjat. Edellisten
   kokousten pöytäkirjoissa on vielä seuraavia puutteita:

   18.1.2002 (yhdistyksen kokous): Matin allekirjoitus puuttuu
   8.5.2002 (vuosikokous): seuraavat liitteet puuttuvat: kokouksessa
       päätettyjen muutosten mukaiset tuloslaskelma ja tase 2001 sekä
       vuosikertomus 2001

6. Otus-talkoot

   Lauri Malmi on kertonut Lauralle, että KäYlle voisi maksaa
   korvausta tekemästäme työstä 1000 e, ja summasta oli jo keskustelua
   Lauran ja Laurin välillä. Päätettiin, että hyväksytään 1000 e
   korvaus. Antti lupautui hoitamaan asiaa eteenpäin ja ottamaan
   selvää, tarvitseeko Lauri nollaverokorttia tai muita todistuksia
   voidakseen laittaa summan maksuun.

7. WWW-sivut

   Petteri toivoi, että varjo-opinto-oppaassa laitettaisiin sivun
   alussa olevat linkit osoittamaan kaikkiin sivulla oleviin
   kursseihin.

   Mox ehdotti navigointipalkin siirtämistä sivun yläosaan ja
   vaakatasoon ja mahdollisesti vaihtuvasisältöiseksi riippuen siitä,
   mitä sivua käyttäjä on lukemassa. Antti lupasi viedä terveiset
   eteenpäin.

8. Uusi kognitiotieteen professori

   Antti ei ollut sopinut tapaamista Krausen kanssa, koska
   yritetettäessä sovittaa hänen kanssaan aikatauluja yhteen ei
   yhteisiä sopivia aikoja löytynyt. Niinpä päätettiin tehdä siten,
   että tiistaina 24.9. nähdessämme toisemme joka tapauksessa
   Käytettävyyskoulun syyskauden avauksessa Taikissa yritetään sopia
   tapaamisaika.

9. Käytettävyyskoulun avausilta

   Yhdistyksen puolesta järjestelyissä auttavat Saija ja Mox. KäYn
   puolesta ohjelmaan osallistutaan kertomalla, että tulossa on
   saunailta 24.10. ja kysellään, millaista toimintaa jäsenet
   toivoisivat yhdistyksen järjestävän.

   Mieleen tuli ajatus tehdä vertailu kännykkäpuhelimilla. Tähän
   vertailuun kysellään myös halukkaita mukaan.

10. Ideoita muista syksyn tapahtumista

   Seuraavia ideoita tuli mieleen vapaasti ideoidessa:
   - tehdään kysely toimintatoiveista jäsenten keskuudessa
   - syväluotaava haastattelu jostakin henkilöstä, esim. Ailasta
   - toteutetaan toimintaa Lauran visioiman "suuren halauksen"
     toimiessa kantavana toiminta-ajatuksena: että kaikilla olisi
     mukavaa yhdistyksessä.
   - tehdään yhdistyksestä esittelyvideo
   - Marjo kirjoittaa jutun Otus-projektista
   - tehdään jo edellisessä kohdassa mainittu kameravertailu
   - kirjoitetaan raportti Käytettävyyskoulun avausillasta

   Ei päätetty vielä toteuttaa näitä, mutta mietitään tarkempia
   toteuttamistapoja.

11. Taloustilanne

   Matti ei ollut paikalla, joten tietoa tilitapahtumista ja uusista
   jäsenistä ei saatu. Päätettiin, että Antti laittaa Matin puolesta
   sähköpostia jäsenmaksujen maksamisesta kay-info -listalle.

12. Seuraavan kokouksen aika ja paikka

   Sovittiin, että nähdään seuraavan kerran keskiviikkona 2.10. klo
   16.15. Lasipalatsissa.

13. Kokouksen päättäminen

   Mox päätti kokouksen klo 18.30.



   Pöytäkirjantarkastajat:


   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri