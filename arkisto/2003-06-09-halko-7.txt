Käyttäjän ystävät
Hallituksen kokous 9.6.2003, 7/2003
Helsinki, Cafe Lasipalatsi

Paikalla:
Elina Jormanainen
Reetta Korhonen
Kristo Kuusela
Mikko Salminen
   
  
1. Kokouksen avaus

    Puheenjohtaja Reetta avasi kokouksen klo 17.09.

2. Kokouksen laillisuus ja päätösvaltaisuus

    Kokous todettiin laillisesti koolle kutsutuksi ja päätösvaltaiseksi.

3. Kokouksen järjestäytyminen

    Kokouksen puheenjohtajaksi valittiin Reetta ja sihteeriksi
    Mikko. Pöytäkirjantarkastajiksi valittiin Elina ja Kristo. 

4. Esityslistan hyväksyminen

    Lisättiin esityslistaan kohta 5. Ilmoitusasiat. Hyväksyttiin
    esityslista muilta osin. 

5. Ilmoitusasiat

    Elina on tehnyt KäY:lle laskupohjan. Laskupohja hyväksyttiin ja
    päätettiin ottaa käyttöön. Elina lisää pohjan KäY:n www-sivuille.  

    Piia Nurkka ei ollut kiinnostunut KäY:n TaiK:n
    opintovastaavaksi. Lassi Liikkanen suostuu mahdollisesti HY:n
    opintovastaavaksi. 
   
6. Laskujen hyväksyminen

    Hyväksyttiin korvattavaksi Elinalle 7,05  vuosikokouksen
    27.5.2003 tarjoiluista aiheutuneita kuluja. 

7. Tilinpäätöksen tilanne
   
    Tilinpäätöstä ei vielä ole toimitettu tilintarkastajille. Matti
    Helin tarvitsisi yhden kuitin Matti Ängöltä, muttei ole saanut tätä
    pyynnöistä huolimatta.  

    Todettiin, että Reetta voi tilinpäätöksen valmistuttua
    allekirjoittaa sen KäY:n hallituksen puolesta ja toimittaa edelleen
    tilintarkastajille.  

8. Uusien jäsenten tervetulotoivotuksen tilanne

    Mikko lähettää tervetulotoivotuksen uusille jäsenille, viestissä
    pahoitellaan asian viivästymistä ja kerrotaan tulevista
    tapahtumista.

9. Kesätoiminta

    KäY lähtee porukalla 12.6. Kaivopuiston konserttiin. Elina laittaa
    asiasta mailia jäsenille ja pyytää ilmoittautumisia. KäY:läiset
    näkevät Forumin kulmalla klo 16.30, mistä kävellään
    Kaivopuistoon. Kaivarissa joku käy klo 17.00 ja 18.00 hakemassa
    väkeä Kaivohuoneen edestä muitten Käy:läisten luokse. Mailissa
    mainitaan säävaraus. 

    Kristo selvittää, minkä hintaista olisi mennä Korkeasaareen 7.-10.7. 

    Elokuussa mahdollisesti mennään Suomenlinnaan piknikille.

    KäY alkaa järjestää elokuussa säännöllisiä tapaamisia joka kuukauden
    ensimmäinen torstai klo 18.00. Ensimmäinen tapaaminen pidetään
    7.8. Saunabaarissa. 

10. Toimikunnat

    Antti Salovaara jatkaa www-asioista huolehtimista. 

    Reetta laittaa mailia jäsenille toimikunnista. Kaikkiin toimikuntiin
    koitetaan saada mukaan kiinnostuneita jäseniä. 

11. KäY:n T-paita

    Elina selvittelee paitojen ja painatusten hintoja. näiden selvittyä
    laitetaan mailia jäsenille ja selvitellään kiinnostusta paidan
    hankkimiseen. Paidan kuvituksesta järjestetään
    suunnittelukilpailu. Kilpailu on ideakilpailu, eli oman ehdotuksen
    ei tarvitse olla painovalmis.  

12. Hallituksen jäsenten vastuualueet

    Rahastonhoitaja jatkaa edelleen jäsenrekisterin ylläpitoa. 

    Elina kysyy Petteriltä, onko tämä miettinyt jatkajaa
    yrityssuhdevastaavaksi. Elina kysyy yrityssuhdevastaavaksi Lauri
    Sumaria. Maililistojen ylläpitäjäksi Elina kysyy Lauri Sumaria ja
    Petteri Suontamaa. 

13. Seuraava kokous

    Seuraava hallituksen kokous pidetään 18.6. klo 16.30, siis ennen
    ylimääräistä yhdistyksen kokousta. Paikkana on Mikon koti
    Lauttasaaressa. 

14. Muut esille tulevat asiat

    Mikko kirjoitta opintoillasta pienen yhteenvedon ja mailaa sen Reetalle. 

15. Kokouksen päättäminen

    Puheenjohtaja Reetta päätti kokouksen klo 18.19.




Pöytäkirjantarkastajat:

___________________________         ___________________________
Elina Jormanainen                                 Kristo Kuusela



___________________________
Mikko Salminen, sihteeri