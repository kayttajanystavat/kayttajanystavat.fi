Käyttäjän Ystävät,  HALLITUKSEN KOKOUS

PÖYTÄKIRJA nro 2, kaudella 2001-2002
______________________________________________________________________


Aika: 24.5.2001

Paikka: Café Lasipalatsi, Helsinki

Läsnä:

Juha Huuhtanen, puheenjohtaja
Matti Helin, sihteeri, varapuheenjohtaja
Riitta Peltonen, rahastonhoitaja
Tero Liikka, tiedottaja
Petteri Mäki, yrityssuhteet ja PR
Antti Oulasvirta, opintovastaava



1. Kokouksen avaaminen

Kokouksen puheenjohtaja Juha Huuhtanen avasi kokouksen klo 16.18.

2. Laillisuuden ja päätösvaltaisuuden toteaminen

Kokous todettiin laillisesti kokoon kutsutuksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Juha Huuhtanen, sihteeriksi Matti Helin.

4. Esityslistan hyväksyminen työjärjestykseksi

Esityslista hyväksyttiin työjärjestykseksi seuraavin muutoksin: 
Kohtien 7 ja 8 järjestys vaihdettiin.

5. Keskustelua yhdistyksen nimi-lyhenteestä

Käytiin keskustelua eri vaihtoehdoista yhdistyksen nimen
lyhenteeksi. Päätettiin, että Petteri Mäki ottaa selvää patentti- ja
rekisterihallituksesta vapaista lyhenteistä.

6. Yhdistyksen logokilpailu

Käytiin keskustelua logokilpailun pitämisestä. Päätettiin, että
logokilpailu avataan toisen perustavan kokouksen jälkeen.

7. Yhdistyksen toimintasuunnitelma

Käytiin keskustelua yhdistyksen toimintasuunnitelmasta. Tehtiin
hallituksen esitys yhdistyksen toimintasuunnitelmaksi vuodelle
2001. Päätettiin perustaa tapahtumatoimikunta, joka vastaa yhdistyksen
tapahtumien käytännönjärjestelyistä.

8. Yhdistyksen budjetin tekeminen

Päätettiin että hallituksen esitys yhdistyksen bujetiksi vuodelle 2001
on yhdistyksen rahastonhoitajan Riitta Peltosen tekemän ehdotuksen
mukainen.

9. Muut esille tulevat asiat

Käytiin keskustelua yhdistyksen toiminnasta. Keskustelussa nousivat
esiin seuraavat asiat:

Jäsenrekisterin ylläpito
Yhdistyksen tiedotussähköpostilista
Yhdistyksen kesätapaamiset
Mahdollinen selvitys käytettävyyden opiskelijoiden ja oppilaitosten
tietoisuudesta käytettävyyden opetuksen nykytilasta.

10. Seuraavan kokouksen ajankohta

Seuraava kokous päätettiin pitää Café Lasipalatsissa 19.6.2001 kello 18.

11. Kokouksen päättäminen

Kokouksen puheenjohtaja Juha Huuhtanen päätti kokouksen klo 17.35.


Käyttäjän Ystävien puolesta Espoossa 24.5.2001


        ________________                ____________________
        Juha Huuhtanen                    Matti Helin
        Puheenjohtaja                   	Sihteeri