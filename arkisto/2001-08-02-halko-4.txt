Käyttäjän Ystävät,  HALLITUKSEN KOKOUS

PÖYTÄKIRJA nro 4, kaudella 2001-2002 (sivu 1/1)
_______________________________________________________________________________


Aika: 2.8.2001

Paikka: Café Lasipalatsi, Helsinki

Läsnä:

Juha Huuhtanen, puheenjohtaja
Matti Helin, sihteeri, varapuheenjohtaja
Riitta Peltonen, rahastonhoitaja
Petteri Mäki, yritysvastaava
Antti Oulasvirta, opintovastaava



1. Kokouksen avaaminen

Kokouksen puheenjohtaja Juha Huuhtanen avasi kokouksen klo 18.42.

2. Laillisuuden ja päätösvaltaisuuden toteaminen

Kokous todettiin laillisesti kokoon kutsutuksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Juha Huuhtanen, sihteeriksi Matti Helin.
Pöytäkirjan tarkastajiksi valittiin Petteri Mäki ja Antti Oulasvirta.

4. Esityslistan hyväksyminen työjärjestykseksi

Esityslista hyväksyttiin työjärjestykseksi.

5.  Keskustelua kesätapaamisista

Käytiin keskustelua aikaisemmista kesätapaamisista. 

Päätettiin järjestää seuraavana kesätapaamisena piknik Suomenlinnassa
sunnuntaina 19.8. kello 14:sta eteenpäin.

6. Keskustelua opintosaunasta

Käytiin keskustelua opintosaunan järjestämisestä.

Päätettiin, että Petteri Mäki ottaa selvää Teknillisen korkeakoulun
ylioppilaskunnan saunatilojen hinnoista ja
vuokraamismahdollisuuksista.

Päätettiin, että Juha Huuhtanen ottaa selvää Teknillisen korkeakoulun
saunatilojen hinnoista ja vuokraamismahdollisuuksista.

Päätettiin, että opintosauna järjestetään joko viikolla 36 tai
viikolla 37.

Päätettiin kysellä opettajien kiinnostusta opintosaunailtaan
osallistumisesta.

7. Keskustelua yhdistyksen tilistä

Käytiin keskustelua yhdistyksen tilin perustamisesta.

Keskustelussa tuli esille, että yhdistyksen tilin perustamiseen
tarvitaan viralliset kopiot yhdistyksen perustamiskokouksista ja
hallituksen järjestäytymiskokouksesta.

Päätettiin, että tili perustetaan mahdollisimman pian.

8. Muut esille tulevat asiat

Käytiin keskustelua yhdistyksen järjestämistä
yritysvierailuista. Keskustelussa tuli esille, että Sonera on halukas
järjestämään yritysvierailun yhdistyksen jäsenille ja että
Datex-Ohmeda saattaa olla kiinnostunut järjestämään
yritysvierailun. Lisäksi ehdotettiin, että molemmat yritysvierailut
järjestettäisi lokakuun aikana. Päätettiin, että yritysvierailut ovat
avoimia kaikille kiinnostuneille, mutta yhdistyksen jäsenet ovat
etusijalla paikkoja jaettaessa.

Käytiin keskustelua yrityssaunaillasta, mahdollisesta Teknillisen
korkeakoulun ylioppilaskunnan järjestämään kampusriehaan
osallistumisesta, jäsenten rekrytoimisesta, oppilaitoksien
käytettävyyden eri kurssien selvittämisestä ja yhdistyksen
vaalikokouksesta.

9. Seuraavan kokouksen ajankohta

Seuraava kokous päätettiin pitää torstaina 28.8. klo 18.00 Café
Lasipalatsissa

10. Kokouksen päättäminen

Kokouksen puheenjohtaja Juha Huuhtanen päätti kokouksen klo 19.36.


Käyttäjän Ystävien puolesta Espoossa 2.8.2001


        ________________                ____________________
        Juha Huuhtanen                      	Matti Helin
        Puheenjohtaja                   	Sihteeri