Toimintasuunnitelma 2006
Sisällysluettelo

    1 Yleistä
    2 Hallinto
    3 Talousasiat
    4 Yritystoiminta
    5 Opintotoiminta
    6 Www-toiminta
    7 Tiedottaminen ja PR
    8 Virkistystoiminta
    9 Muu toiminta

1 YLEISTÄ

Vuonna 2006 Käyttäjän ystävät ry:ssä jatketaan yhdistyksen toimintaan vakiintuneita tapahtumia ja kehitetään toimintaa eri osa-alueilla. Tämän suunnitelman tarkoituksena on kuvata uusia toiminta-ajatuksia ja hahmotella myös pitkäjänteisempää suunnitelmaa yhdistyksen toiminnan kehittämiseen.

Yhdistyksen jäsenmäärä on pysynyt suurin piirtein ennellaan kuluneen vuoden 2005 aikana. Yhdistyksen toimintaan vaikuttaa se, että jäsenet ovat opintojen loppuvaiheessa, eikä heillä ole juurikaan aikaa yhdistystoiminnalle. Yhdistyksen toimintaa onkin järjestänyt pääasiassa hallitus muutaman aktiivin avulla. Tänä vuonna yhdistys pyrkii edelleen järjestämään toimintaa, joka tukee jäsenten loppuvaiheen opiskelutilannetta ja työelämään siirtymistä. Tähän päämäärään kuitenkin pyritään pääasiassa tukemalla tiimien toimintaa ja kannustamalla jäseniä omatoimiseen toiminnan järjestämiseen. Tällä tavoin toivotaan, että jäsenet saavat kaipaamaansa toimintaa ja hallituksen työtaakkaa saadaan samalla vähennettyä.

Vuoden aikana yhdistys pyrkii ottamaan kantaa johonkin käytettävyyden ajankohtaiseen kysymykseen. Tämä liittyy yhdistyksen tavoitteeseen lisätä tietoisuutta käytettävyydestä ja siihen liittyvistä asioista. Kannanottoja laatimaan pyritään saamaan mukaan mahdollisimman monia jäseniä.

2 HALLINTO

Sihteerin tehtävänä on laatia hallituksen kokousten pöytäkirjat, sekä huolehtia jäsenrekisteristä ja sähköpostilistojen ylläpidosta.

Käyttäjän ystävien jäsenrekisterin ylläpitoa jatketaan vanhaan malliin. Jäsentiedot varmistetaan vuoden vaihteessa jäsenmaksun yhteydessä. Sähköpostilistat pyritään myös pitämään ajantasalla.

Käyttäjän ystävien postiosoiteena käytetään edellisen vuoden mallin mukaan puheenjohtajan kotisosoitetta. Osoite pyritään ilmoittamaan kaikille sidosryhmille heti vuoden alussa. Yhdistys huolehtii myös velvollisuuksistaan Teknillisen Korkeakoulun Ylioppilaskuntaa kohtaan.

Yhdistyksen hallituksen jäsenet vaihtuvat lähes vuosittain ja tästä johtuen yhdistyksen hallitus joutuu opettelemaan yhdistystoiminnan koukeroita joka vuosi uudelleen. Tätä ongelmaa on pyritty lieventämään keräämällä tietoa yhdistystoiminnan velvollisuuksista ja hallituksen jäsenten tehtävistä yhdistyksen intranetiin. Tiedonkeräämistä jatketaan tänä vuonna. Myös yhdistyksen tapahtumien järjestämisestä ja niiden onnistumisesta on kerätään ja ylläpidetään tietoa.

Yhdistyksen hallituksen kokouksia järjestetään joka kuukausi tai useammin jos tarvetta esiintyy. Hallituksen kokouksissa tulisi vain käsitellä asioita, joilla on: jäsenistöön vaikuttavia, taloudellisia, viralliseen toimintaan tai tiimien toimintaan liittyviä asioita. Pienimuotoisemmat asiat voidaan käsitellä ilman hallituksen kokouksen erityistä päätöstä, edellyttäen että, asioiden käsittely tavasta on erikseen sovittu kunkin hallituskokoonpanon kanssa hallituksen kokouksessa. Käsittelytapa on voimassa kunnes hallituksen kokoon pano muuttuu tai siitä tehdään uusi päätös kokouksessa. Kaikki tämä viittaa edellä mainittuun hallituksen työmäärän vähentämiseen tulevalla hallitus kaudella 2005. Lisäksi tiimien toimivallan lisäämistä harkitaan tulevalla hallitus kaudella ja tiimien itsenäistä aktiivista toimintaa tulee mahdollisuuksien mukaan tukea.#

3 TALOUSASIAT

Rahastonhoitajan tehtävänä on huolehtia yhdistyksen rahoista ja omaisuudesta, sekä pitää niistä kirjaa.

Yhdistys selvittää tänä vuonna mahdollisuuksia hakea toiminta-avustusta.

4 YRITYSTOIMINTA

Yrityssuhdevastaavan tehtävänä on luoda ja ylläpitää yhdistyksen ja sen jäsenten suhteita yritysmaailmaan. Yhdistyksen yrityssuhteiden ylläpitämisen yhtenä tavoitteena on myös muodostaa jäsenille käsitys käytettävyyden alalla olevista ura- ja työskentelymahdollisuuksista.

Käyttäjän ystävien yrityssuhteita pyritään ylläpitämään edellisenä vuonna saavutetulle tasolla. Vuoden aikana pyritään järjestämään muutamia ekskursioita alalla toimiviin yrityksiin tai vaihtoehtoisesti yritysilta, jossa useampi yritys voisi esitellä omaa toimintaansa käytettävyysalalla.

5 OPINTOTOIMINTA

Opintovastaavan tehtävänä on hoitaa opiskelijoiden ja korkeakoulun välisiä opintoasioita ja niistä tiedottamista sekä vastata yhdistyksen opiskelutoiminnan suunnittelusta ja toteutuksesta. Kullekin korkeakoululle pyritään mahdollisuuksien mukaan valitsemaan oma opintovastaavansa.

Yhdistys valitsee myös käytettävyyskoulun johtoryhmän opiskelijajäsenen. Hän toimii opiskelijoiden äänitorvena käytettävyyskoulun suuntaan. Hän osallistuu käytettävyyskoulun johtoryhmän kokouksiin ja tiedottaa yhdistyksen jäsenille johtoryhmän päätöksistä.

Opintotoiminnan tavoitteena on kehittää www-sivuilla olevaa varjo-opinto-opasta sekä tiedottaa jäseniä erilaisista käytettävyyden opintoasioista, kuten seminaareista ja lopputyöesitelmistä. Lisäksi opintotoiminnalla pyritään vaikuttamaan käytettävyysopetuksen kehittämiseen keräämällä opintopalautetta opiskelijoilta, ja välittämällä sitä korkeakoulujen opetushenkilökunnalle.

Vuonna 2006 pyritään järjestämään vähintään yksi opintoaiheinen tilaisuus hallituksen ajankohtaisena pitämästä aiheesta joka voisi olla esimerkiksi tutkintouudistus.

6 WWW-TOIMINTA

Www-vastaavan tehtävänä on huolehtia www-sivujen toimivuudesta ja niiden kehittämisestä.

KäY:n www sivujen merkitys korostuu viestitä kanavana yhdistyksen toiminnassa. Www toimintaan olisi syytä panostaa erityisesti sisällön tuottamisen kannalta, sillä sivusto ainut ulospäin näkyvä osa yhdistyksen toiminnassa.

Www-toiminnan tavoitteena on, että www-sivut palvelevat mahdollisimman hyvin yhdistyksen jäseniä. Edellisen vuoden www-palvelinprojektin ansiosta www-toiminnan painopiste on siirtymässä sisällön puolelle. Www-sivujen yhteyteen pyritään luomaan sähköinen arkisto, johon kerätään yhdistyksen sähköistä aineistoa vuosien varrelta.

7 TIEDOTTAMINEN JA PR

Vuonna 2004 jäseniä on tiedotettu hallituksen päätöksistä ja muista yhdistyksen asioista sähköpostilla lähetettävällä halko-tiedotteella. Halko-tiedotekäytäntöä jatketaan myös tänä vuonna. Tiedotukseen käytetään pääasiassa jasen@kayttajanystavat.fi ja info@kayttajanystavat.fi -sähköpostilistoja, mutta tiedotuksia pyritään lisäämään myös www-sivuille ja yhdistyksen uutisryhmään. Www-sivut toimivat yhdistyksen virallisena ilmoitustauluna (hallituksen kokouksen pöytäkirja 1/2005). Tiedotteiden laatiminen vuoden 2005 aikana ei toiminut tarkoituksen mukaisella tavalla. Asia tulisi korjata hallituksen työjärjestyksessä nimeämällä ensimmäisessä vuoden 2006 hallituksen kokouksessa vastuu henkilö tiedotteiden laatimiseksi.

Käyttäjän ystävien mainostusta ja jäsenhankintaa jatketaan vanhaan malliin. Yhdistystä pyritään tuomaan esille pääaineinfojen yhteydessä, käytettävyyskoulun tilaisuuksissa sekä jakamalla yhdistyksen mainoksia korkeakoulujen ilmoitustauluille lukukausien alkaessa. Yhdistystä pyritään tekemään tunnetuksi myös alan yritysten keskuudessa.

8 VIRKISTYSTOIMINTA

Yhdistyksen virkistystoiminta alkaa perinteisesti tammikuussa pidetyillä pikkujouluilla.

Yhdistyksen kesätoimintaa kehitetään edelleen. Terassitapaamisten lisäksi pyritään järjestämään retkiä esimerkiksi Nuuksioon tai Korkeasaareen. Mahdollisuuksia osallistua yhdessä kesäkursseille tai kesän aikana järjestettäviin työpajatilaisuuksiin (workshop) pyritään myös selvittämään.

Yhdistyksen vuosijuhlaperinnettä jatketaan järjestämällä vuosijuhlat alkusyksystä. Vuosijuhlien järjesteluä koordinoi vuosijuhlavastaava, ja suunnittelusta ja toteutuksesta vastaa vuosijuhlatiimi. Vuosijuhlien järjestelyt pyritään tekemään talkoovoimin kuten edellisenäkin vuonna.

Vuoden aikana pyritään lisäksi järjestämään yksi saunailta. Saunailta voidaan yhdistää esimerkiksi opinto- tai yritysillan järjestämiseen. Yhteistoiminta muiden tahojen kanssa Yhteistyötä Käytettävyyskoulun kanssa jatketaan tänäkin vuonna. Yhdistys huolehtii Käytettävyyskoulun johtoryhmän opiskelijajäsenen nimittämisestä. Opetuksen kehittämisasioissa ollaan myös yhteydessä Käytettävyyskouluun.

Tänä vuonna pyritään jatkamaan yhteistyön suunnittelua ja aloittamista Sigchi Finlandin kanssa, joka on suomalainen ihmisen ja tietotekniikan vuorovaikutuksen osaajien yhdistys. Yhdistysten yhteistoiminnassa pyritään järjestämään toimintaa, josta molempien yhdistysten jäsenet hyötyvät.

9 MUU TOIMINTA

Jäsenten toiveita Käyttäjän ystävien toiminnasta pyritään keräämään jäsenkyselyn avulla. Jäsenkyselyn tulokset otetaan huomioon etenkin seuraavan vuoden toiminnan suunnittelussa.

Ideoita, joita voi hyödyntää mikäli resurssit riittävät:
    * Maininta varjo-opinto-oppaasta koulujen palautelomakkeiden yhteyteen
    * Kiertopalkinto opinnoissa edukseen erottuneelle tms.
    * Tietoa tutkintouudistuksen vaikutuksista käytettävyysopintoihin
    * Infopaketti www-sivuille lopputyön tekemiseen: mistä aloittaa?
    * Infopaketti www-sivuille lopputyön muotoseikoista eri kouluissa
    * Kuukausittaisten tapaamisten jatkaminen. Kuukausitaisten tapaamisten tarkoituksena oli, että niissä jäsenet voivat tavata toisiaan ja vaihtaa kuulumisia rennossa tunnelmassa. Kehitysideoita tapaamisille: sovitaan kullekin tapaamiselle etukäteen jokin keskusteluteema, tapaamisten paikan vaihteleminen tai tapaamisten järjestäminen esimerkiksi jäsenistön kotona tai työpaikoilla
    * Tiimitoiminnan elvyttäminen: opintotiimi ja www-tiimi
    * Alumnitoiminnan käynnistys