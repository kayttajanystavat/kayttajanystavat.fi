Käyttäjän Ystävät,  HALLITUKSEN KOKOUS

PÖYTÄKIRJA nro 3, kaudella 2002 (sivu 1/1)
___________________________________________________________________________

Käyttäjän ystävät
Hallituksen kokous 13.2.2002
Otaniemen Mex-Ital Cantina (Keltsu)

Paikalla: Juha 'Mox' Huuhtanen, Petteri Mäki, Matti Helin

1. Kokouksen avaus

   Puheenjohtaja Mox avasi kokouksen klo 19.58.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Petteri. Pöytäkirjantarkastajiksi valittiin Mox ja Matti.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Ei hyväksytty uusia pöytäkirjoja.

   Edellisten kokousten pöytäkirjoista on vielä hyväksymättä
   seuraavat: yhdistyksen ylimääräiset yleiskokoukset 13.12.2001
   ja 18.1.2002 sekä hallituksen kokous 1/2002 (18.1.2002).

6. Ekskursiot

   Datex-Ohmedan ekskursion todettiin onnistuneen hyvin, Petteri
   sanoi tutkivansa mahdollisuutta kehittää retkestä jonkinlaista koostetta.

   Keskusteltiin retkestä Fiskarsiin kesän alussa.

   Elisan ekskursiosta keskusteltiin, ja todettiin, että Petteri tekee
   asiasta jatkokyselyjä.

7. Otus-projektin suunnittelu

   Tehtiin periaatepäätös, että yhdistys osallistuu Otus-järjestelmän
   käytettävyyden testaukseen. Päätettiin kysyä Laura Turkin halukkuutta
   projektin hoitamiseen.

8. WWW-toiminta

   WWW-ryhmän todettiin toimivan jälleen aktiivisesti. Tuloksia odotetaan
   mielenkiinnolla.

9. Talous

   Keskusteltiin jäsenmaksuista. Yhdistys ei tule saamaan rahaa Espoon
   kaupungilta, sillä tuen hausta myöhästyttiin. Hakemusten viimeinen
   jättöpäivä olisi ollut 15.2., ja siihen olisi tarvittu liitteeksi tälle
   vuodelle laadittu toimintasuunnitelma ja talousarvio, joita ei ole vielä 
   tehty. 

   TaiK:n apurahan hausta keskusteltiin.

10. Tulevan toiminnan suunnittelu

   Päätettiin miettiä, miten voitaisiin osallistua kampusriehaan tai muihin
   vastaaviin yhdistysesittelyihin syksyllä.

11. Muut esille tulevat asiat

   Keskusteltiin abi-infojen järjestämisestä ja todettiin, ettei se ole
   hallituksen prioriteeteissä kovin korkealla.

   Keskustelua käytiin myös yrityssaunaan mahdollisesti osallistuvista
   yrityksistä.

12. Kokouksen päättäminen

   Puheenjohtaja päätti kokouksen klo 21.03.



Käyttäjän Ystävien puolesta:


   ___________________________         ___________________________
   Juha Huuhtanen (puheenjohtaja)        Petteri Mäki (sihteeri)



   Pöytäkirjantarkastajat:


   ___________________________         ___________________________
   Juha Huuhtanen                         Matti Helin