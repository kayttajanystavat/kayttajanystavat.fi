Käyttäjän ystävät
Hallituksen kokous 3.2.2004, 2/2004
Lasipalatsin kahvila, Helsinki
 
Paikalla:
Elina Jormanainen
Maarit Kivioja
Heini Korpilahti
Kristo Kuusela
Juha Nieminen
Roope Rainisto
 
 
1. Kokouksen avaus
 
Puheenjohtaja Elina avasi kokouksen klo 19.09.
 
2. Kokouksen laillisuus ja päätösvaltaisuus
 
Kokous todettiin laillisesti koolle kutsutuksi ja päätösvaltaiseksi.
 
3. Kokouksen järjestäytyminen
 
Puheenjohtajaksi valittiin Elina ja sihteeriksi Roope. Pöytäkirjantarkastajiksi 
valittiin Maarit ja Juha.
 
4. Esityslistan hyväksyminen
 
Hyväksyttiin esityslista.
 
5. Edellisten pöytäkirjojen hyväksyminen
 
Hyväksyttiin hallituksen kokoukset 11/2003 ja 01/2004 ja yhdistyksen 
ylimääräinen kokous 2.10.2003.
 
6. Ilmoitusasiat
 
Elina on löytänyt yhdistyksen nimen väärässä muodossa TKY:n sivuilta
ja pyytänyt ko. sivuja korjaamaan nimen oikeaan muotoon.
 
TKY:n toimintakertomukseen pyydettiin yhdistyksen toiminnasta viime vuodelta, 
ja sinne lähetettiin kuvauksena yksi virke.
 
Viime vuoden toimintakertomus on valmis.
 
Viime viikolla pidettiin ensimmäinen kuukausittain tapaaminen, ja se sujui 
hyvin.
 
Viime viikolla löytyi TKY:n sihteeristöstä nippu KäY:n postia.
 
7. Jäsenasiat

Hallitukselle on ilmoittautunut kaksi uutta jäsentä, Sanna Vainikka ja Paula 
Löppönen. Heidät hyväksyttiin jäseniksi. Jäsenmaksun oli maksanut eräpäivään 
mennessä 12 ihmistä. 
 
Todettiin, että atk-keskuksen postipalvelimissa on saattanut olla ongelmia ja 
sen vuoksi osa jäsenistä ei ole ehkä saanut tietoa jäsenmaksuista. Sovittiin, 
että Elina ilmoittaa atk-keskukselle ongelmista. Todettiin, Heini lähettää 
uuden muistutusmailin jäsenmaksuista KäY:n info-listalle. Roope liittää uudet 
jäsenet kay-jasenet ^Ölistalle ja lähettää heille tervehdysviestin. Roope 
tarkastaa hallituksen jäsenten sähköpostilistoille kuulumisen.
 
8. Raha-asiat
 
Viime viikolla TKY:n sihteeristöstä löytyi pino KäY:n postia, jonka joukosta 
löytyi kirjeitä verottajalta. Kirjeistä selvisi, että KäY:n tulisi tehdä joka 
vuosi veroilmoitus. Koska veroilmoitusta ei olla tehty, niin siitä on määrätty 
KäY:lle veronkorotus. Veron eräpäivä on ollut jo syksyllä ja se on mennyt 
perintään. Summa 103 euroa (vero 100 euroa, viivästymismaksu 3 euroa) on nyt 
kuitenkin maksettu KäY:n tililtä. Perintätoimistosta saattaa tulla myöhemmin 
vielä erillinen lasku.
Todettiin, että veroilmoituksia ei ole tähän mennessä tehty, ja että viime 
vuodelta on ainakin tehtävä veroilmoitus piakkoin. Heini lupautui selvittämään 
asiaa. Todettiin, että KäY:n on jätettävä veroilmoituksensa maaliskuun loppuun 
mennessä.
 
9. Opintoasiat
 
Ei mainittavia opintoasioita. Keskusteltiin TKK:n eXtreme Usability -
opintokokonaisuudesta.
 
10. WWW-asiat
 
Juha totesi, että www-sivuilla olleita ristiinlinkityksiä on poistettu. Elina 
on päivittänyt sivuille tämän vuoden hallituksen tiedot. KäY:n sivuilla pitää 
olla jokin KäY:n osoite. Sovittiin, että puheenjohtajan osoite toimii 
yhdistyksen osoitteena. Kaikki postit siis pitäisi jatkossa tulla suoraan 
puheenjohtajalle. TKY:n sihteeristössä oleva riippari säilytetään TKY-
yhteistyötä varten ja Elina käy tarkistamassa aina silloin tällöin onko sinne 
tullut postia. Todettiin,
että on tärkeää kertoa TKY:n sihteeristössä olevasta riipparista
seuraavalle hallitukselle.
 
Keskusteltiin www-sivujen päivittämisen työläydestä. Kristo totesi, että 
Käyttäjän ystävien web-sivujen tavoite ja tarkoitus ei ole järin selkeä. Elina 
totesi, että ensin saattaisi olla hyvä käydä sivuston osiot lävitse ja karsia 
ylimääräinen sivustokasvu pois. Juha kutsuu www-toimikunnan lähiaikoina koolle 
keskustelemaan www-sivujen uusimisesta ja kehittämisestä. 
 
11. Tiedotus- ja yrityssuhdeasiat

Maarit suunnittelee yhä ekskursiota TietoEnatorille. Suunnitelmien toteutus on 
vielä alkuvaiheissaan.
 
Yleisestä tiedotuskäytännöstä päätettiin, että tiedotus ensisijaisesti 
hoidetaan sähköpostilla, kuten nykyisinkin, ja lisäksi www-sivuille pyritään 
saamaan tietoja mahdollisuuksien mukaan. 
 
Mietitään seuraavaan kokoukseen KäY:n mahdollista paperista mainosjulistetta.
 
12. KäY-paidan suunnittelukilpailu
 
Paidan suunnittelukilpailuun ei ole tullut yhtään ehdotusta. Juha ja Kristo 
piirsivät omat ehdotukset paidasta. Niitä käsitellään seuraavassa kokouksessa. 
Seuraavaan kokoukseen mietitään myös vaihtoehtoisia muotoja paidalle,
esimerkiksi pinssejä.
 
13. Toimintasuunnitelma
 
Todettiin, että toimintasuunnitelmaa mietitään seuraavassa kokouksessa.
 
14. Vuosikokous
 
Todettiin, että vuosikokousta ja sen valmistelua mietitään seuraavassa 
kokouksessa.
 
15. Muut esille tulevat asiat
 
Muita asioita ei tullut esille.
 
16. Seuraava kokous
 
Pidetään seuraava ylimääräinen hallituksen kokous ennen seuraavaa 
kuukausittaista tapaamista 24.2. kello 18.00 Saunabaarissa.
 
 
17. Kokouksen päättäminen
 
Puheenjohtaja Elina päätti kokouksen klo 20.45.
 
 
 
Pöytäkirjantarkastajat:
 
 
 
__________________________              __________________________
Juha Nieminen                           Maarit Kivioja



 
__________________________
Roope Rainisto, sihteeri