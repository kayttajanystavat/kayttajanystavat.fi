Käyttäjän ystävät ry:n vuosikokous 
Aika: 28.3.2007 klo 19.00 
Paikka: Pasilanraitio 6 C 37

Paikalla:
    Juha Nieminen, puheenjohtaja
    Heini Korpilahti
    Antti Lustila
    Elina Melkko
    Tuukka Muroke
    Matias Pietilä, saapui klo 19.45 kohdan 8. käsittelyn aikana
    Esko Lehtonen, sihteeri 

1. Kokouksen avaus
    Puheenjohtaja avasi kokouksen klo 19.05. 

2. Kokouksen laillisuus ja päätösvaltaisuus
    Todettiin kokous lailliseksi ja päätösvaltaiseksi. 

3. Kokouksen järjestäytyminen
    Kokous järjestäytyi seuraavasti: 
    Juha Nieminen, puheenjohtaja 
    Esko Lehtonen, sihteeri 
    Tuukka Muroke ja Antti Lustila, pöytäkirjan tarkastajat 

4. Esityslistan hyväksyminen
    Lisättiin kohta Ilmoitusasiat alkuperäisen kohdan 4 jälkeen. Lisättiin kohta T-paidat sekä kohta Haalarimerkit alkuperäisen kohdan 10 jälkeen. Päivitettiin numerointi. Hyväksyttiin esityslista muutoksin. 

5. Ilmoitusasiat
    Baarikierros järjestettiin 16.3.2007. Kierros oli onnistunut ja osallistujilla oli kuulemma kivaa. Uusi excu saatiin vireille. 
    PRH oli tiedustellut Tuukka Murokkeelta KäY:n varapuheenjohtajan henkilöllisyyttä. Muroke oli vastannut PRH:lle. Vastauksen myötä PRH:n vuosi-ilmoitus on hoidettu. 

6. Toimintakertomus edelliseltä vuodelta
    Toimintakertomus vuodelle 2006 hyväksyttiin muutoksin. 
    Merkittiin muistiin, että www-versio täytyy vielä päivittää, koska se on vanhentunut. 

7. Tuloslaskelma ja tase liitetietoineen
    Rahastonhoitaja Antti Lustila esitteli tuloslaskelman ja taseen liitetietoineen. Tilikauden tulos oli 39,55 euroa. 

8. Tilintarkastajien lausunto
    Tilintarkastajat nostivat esiin joukon kohtia, joihin on hyvä kiinnittää huomiota. He kuitenkin totesivat, että tilinpäätös voidaan vahvistaa sekä vastuuvapaus myöntää hallituksen jäsenille ja muille tilivelvollisille heidän tarkastamaltaan tilikaudelta. 

9. Tilinpäätöksen hyväksyminen
    Tuukka Muroke ja Antti Lustila poistuivat kohdan 9 ja 10 ajaksi. 
    Hyväksyttiin tilinpäätös. 

10. Vastuuvapauden myöntäminen tilivelvollisille
    Myönnettiin vastuuvapaus tilivelvollisille. 

11. Yhdistyksen sääntömuutos
    Hyväksyttiin yhdistyksen uudet säännöt. 

12. T-paidat
    Todettiin, että KäY:llä on jäljellä enää kaksi T-paitaa kokoa XL. Keskusteltiin lisätilauksesta, mutta ei tehty vielä päätöstä. 

13. Haalarimerkit
    Ehdotukset liitteenä. 
    Äänestettiin ehdotusten kesken. Jokainen sai antaa yhden äänen jokaiselle ehdotukselle. 
    Tulos
        1. 6 
        2. 5 
        3. 2 
        4. 1 

    Juha Nieminen tuottaa voittaneesta ehdotuksesta 1 lopullisen version. Esko Lehtonen tilaa merkit merkilliset.fi:stä. 

14. Muut esille tulevat asiat
    Mahdollisesti excu: Etnoteam pe 20.4. 
    Seuraava hallituksen kokous 25.4. klo 19 Pasilanraitiolla. 
    Todettiin, että olisi hyvä pitää kirjaa entisistä jäsenistä, jotta alumnitoiminnalle olisi edellytykset. 

15. Kokouksen päättäminen
    Puheenjohtaja päätti kokouksen klo 20.25.