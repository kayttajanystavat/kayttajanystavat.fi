Käyttäjän ystävät ry
Hallituksen kokous 2.10.2002 12/2002
Lasipalatsi

Paikalla:
   Juha 'Mox' Huuhtanen
   Antti Salovaara
   Petteri Mäki
   Mihael Cankar
   Saija Alaharju


1. Kokouksen avaus

   Puheenjohtaja Mox avasi kokouksen klo 16.30.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Allekirjoittamatta olevia pöytäkirjoja ei ollut mukana, joten
   hyväksymättä ovat seuraavat:

   19.9.2002 Hallituksen kokous 11/2002
   18.1.2002 (yhdistyksen kokous): Matin allekirjoitus puuttuu.
   8.5.2002 (vuosikokous): seuraavat liitteet puuttuvat: kokouksessa
       päätettyjen muutosten mukaiset tuloslaskelma ja tase 2001 sekä
       vuosikertomus 2001

6. OTUS-talkoot

   Keskustelun jälkeen päätettiin hyväksyä Lauri Malmin ehdotus 700
   euron korvauksesta pilottikäytössä tällä hetkellä olevan
   kurssinhallintajärjstelmän käytettävyyden arvioinnista kesällä
   2002.

7. Uudet jäsenet

   Hyväksyttiin Reetta Korhonen yhdistyksen jäseniksi. Muita
   uusia jäseniä ei voitu hyväksyä, sillä kokoukseen ei saatu uutta
   tiliotetta ja jäsenluetteloa.

   Mihael tuli paikalle 16.45.

8. Rantasauna 24.10.

   Päätettiin pitää iltamat KäYn käyttöön varatulla Oteniemen
   rantasaunalla 24.10. Paikalle kutsutaan ihmisiä
   käytettävyysalan konsultointia tekevistä yrityksistä, ainakin
   Adagesta, Accenturesta, Suomen Oujeesta ja Interactasta. Tapahtuman
   toteutus on sellainen, että kutsutut ihmiset osallistuvat
   nimenomaan käytettävyydestä kiinnostuneina ihmisinä, eivät
   yritystensä edustajina.

   Mox ottaa yhteyttä Interactan Sari Laaksoon. Antti kyselee
   osallistujia Accenturesta ja Adagesta. Petteri ottaa yhteyttä
   Suomen Oujeehen.

9. Yhdistyksemme jäsenyys TKY:ssä

   Mox kertoi uusimpia edistysaskelia jäseneksihakemisprosessissamme
   TKY:llä. KäY hyväksytään mahdollisesti nk. kakkosrekisteriin, koska
   yhdistyksemme hallitukseen voivat kuulua myös TKY:n ulkopuoliset
   opiskelijat, mikä estää nk. ykkösrekisterin jäsenyyden.

   Kakkosrekisteriä ei vielä ole olemassa, ja TKY:n edustajisto
   keskustelee sen perustamisesta torstaina 25.9. Mox on menossa
   kutsuttuna paikalle vaikuttamaan siihen, että myös KäYn tarpeet
   otetaan huomioon rekisterin luonteen määrittelyssä.

10. Kognitiotieteen uusi professori

   Christina Krause ei voinutkaan osallistua koko aikaa
   Käytettävyyskoulun avausiltaan 24.9. joten emme päässeet
   juttelemaan hänen kanssaan. Niinpä Antti ottaa yhteyttä Krauseen ja
   sopii hänen kanssaan jonkin sopivan ilta-ajan, jolloin häntä
   mennään tapaamaan.

11. Yhdistyksen tiedotuksen parantaminen yliopistolla

   Päätettiin, että yhdistyksemme olemassaolosta tiedotetaan
   kognitiotieteen opiskelijoiden lisäksi myös psykologian
   opiskelijoiden joukossa. Alkajaisiksi sovittiin, että Antti laittaa
   meistä sähköpostia Kompleksin psyko-huuhaa -listalle.

   Saija tuli paikalle 17.25.

12. Yleisiä tulevaisuuden tapahtumia

   Pikkujoulut päätettiin pitää tammikuussa 24.1. Intelligenzian
   kerhohuoneella Uudessa ylioppilastalossa. Pikkujouluissa vierailee
   myös joulupukki.

   Kevään kurssien järjestelyjä koskevan opintoinfotilaisuuden
   ajankohta ja toteutus päätettiin jättää vielä tarkempaan
   mietintään.

   Antti kirjoittaa KäYn www-sivuille jutun käytettävyyskoulun
   avausillasta 24.9.

13. Kokouksen päättäminen

   Mox päätti kokouksen 17.50.


   Pöytäkirjantarkastajat:
   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri