Käyttäjän ystävät ry 
Hallituksen kokous 1.11.2005, 
7/2005 Cafe Lasipalatsi, Helsinki

Paikalla:

    Heini Korpilahti
    Antti Lustila
    Juha Nieminen 


1. Kokouksen avaus
    Juha avasi kokouksen klo 18.17. 

2. Kokouksen laillisuus ja päätösvaltaisuus
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen
    Puheenjohtajaksi valittiin Juha ja sihteeriksi Antti Pöytäkirjantarkastajiksi valittiin Juha ja Heini. 

4. Esityslistan hyväksyminen
    Lisättiin esityslistaan kohta 10. Vaalikokous ja korjattiin esityslistan numerointi. Hyväksyttiin esityslista näillä muutoksilla. 

5. Edellisten pöytäkirjojen hyväksyminen
    Ei hyväksytty pöytäkirjoja. Yhden hyväksyttävän pöytäkirjan kaikki tarkastajat eivät olleet paikalla, kaksi oli arkistointikelvottomassa kunnossa. Päätettiin hyväksyä kaikki kerralla viimeistään vaalikokouksen yhteydessä. 

6. Ilmoitusasiat
    Ei ilmoitusasioita. 

7. Jäsenrekisteri ja raha-asiat
    * Kaikille jäsenille on lähetetty jäsentietojen tarkistus- ja jäsenmaksun karhuviesti. Kolme henkilöä ilmoitti, että heidät saa poistaa listoilta. 25 henkilöä ei ole edelleenkään maksanut. Maksaneita on 46, joista 32 on jo vastannut jäsentietokyselyyn. 
    * Hyväksyttiin Peter Larsson varsinaiseksi jäseneksi. 
    * Havaittiin ongelma jäsenrekisterissä: Sääntöjen mukaan varsinaisia jäseniä voivat olla korkeakouluopiskelijat, ja valmistuneet ovat vanhoja jäseniä. Entä jatko-opiskelijat? Nykyisellään heidätkin lasketaan vanhoiksi jäseniksi. 
    * Todettiin, että jäsentietojen päivitys kannattaa seuraavalla kerralla yhdistää ensimmäiseen jäsenmaksujen keräämiskertaan. 
    * Päätettiin lisätä jäsenrekisteri kotisivujen intraan. 
    * Hyväksyttiin lasku: Heini Korpilahdelle 8,00 euroa vuosijuhlien askartelutarpeista. 
    * Yhdistyksen tilillä on rahaa 1064,10 euroa. 

8. TTL-ekskursio
    Ekskursio pidetään perjantaina 11. marraskuuta, siihen ei enää oteta ilmoittautuneita. 

9. Vuosijuhla
    * Vuosijuhla pidettiin, ja se onnistui ilman kömmähdyksiä, joihin olisi itse voitu vaikuttaa. Paikka ja ruoka olivat hyviä. Tieto kulki järjestelyissä hyvin, kaikki järjestäjät tiesivät juhlan alussa samat asiat. 
    * Vuosijuhlien laskua ei ole vielä saatu. 
    * Päätettiin päivittää intrassa olevaa "kun järjestät vuosijuhlan" -dokumenttia tämänvuotisilla huomioilla, ja kerätä ne ensin sähköpostilla. 

10. Vaalikokous
    Vaalikokous pidetään 29.11. kello 18. Heini varaa ilmaistilan Otaniemestä. Maarit hoitaa pienen tarjoilun paikalle. Keskusteltiin seuraavan hallituksen rekrytoinnista. Yksi avainsana voisi olla verkostoituminen. Juha tekee kokouskutsun hallituslistalle iteroitavaksi. 

11. Yhdistyksen loppuvuoden asiat
    * Toimintasuunnitelma ensi vuodeksi on tehtävä vaalikokoukseen mennessä. Se myös kierrätetään sähköpostilistan kautta. 
    * 23.11. kello 19 pidetään yhdistetty yhdistyksen toiminnan suunnittelu- ja rekrytointitapaaminen. Samalla pidetään myös hallituksen kokous jos on tarvetta. Päätettiin paikaksi ravintola Ilves, jossa onnistuu sekä syöminen, juominen että keskustelukin. Antti tekee kutsuluonnoksen. 
    * Yhdistyksen pikkujouluille sopiva päivä voisi olla perjantai 9. tai 16. joulukuuta. Keskusteltiin mahdollisesta paikasta. 
    * Päätettiin laittaa jäsenlistalle tiedotusviesti yhdistyksen toiminnasta, ja erityisesti kysyä jäsenten halukkuutta T-paidan hankkimiseen. 

12. Muut asiat
    Laura Turkki oli vuosijuhlan yhteydessä luvannut järjestää yhdistyksen alumnitoimintaa Antti Salovaaran kanssa. Mikael Johnson oli kertonut voivansa järjestää tilaisuuden peliyhteisöistä. Päätettiin palata asiaan molempien lupausten suhteen. 

13. Seuraava kokous
    Seuraava hallituksen kokous pidetään joko marraskuun keskiviikkona 23. marraskuuta tapaamisen yhteydessä tai tiistaina 29. marraskuuta vaalikokouksen yhteydessä. 

14. Kokouksen päättäminen
    Puheenjohtaja päätti kokouksen klo 19.19.