Käyttäjän ystävät
Hallituksen kokous 6.4.2004, 5/2004
Modesty Coffee Shop, Tennispalatsi, Helsinki
 
Paikalla:
Elina Jormanainen
Maarit Kivioja
Heini Korpilahti
Juha Nieminen
Roope Rainisto


1.	Kokouksen avaus
 
Puheenjohtaja Elina avasi kokouksen klo 19.10.
 
2.	Kokouksen laillisuus ja päätösvaltaisuus
 
Kokous todettiin laillisesti koolle kutsutuksi ja päätösvaltaiseksi.
 
3.	Kokouksen järjestäytyminen
 
Puheenjohtajaksi valittiin Elina ja sihteeriksi Roope. 
Pöytäkirjantarkastajiksi valittiin Maarit ja Heini.
 
4.	Esityslistan hyväksyminen

Hyväksyttiin esityslista.

5.	Edellisten pöytäkirjojen hyväksyminen

Todettiin, että pöytäkirjat 2/2004, 3/2004 ja 4/2004 ovat vielä hyväksymättä. 
Roope tulostaa pöytäkirjat seuraavaan kokoukseen.  

6.	Ilmoitusasiat

Www-sivuille on tullut KäY:n ensimmäinen Käytettävyyskukkanen. 
Esittelyteksti KäY:stä on lähetetty TKY:lle teekkarikalenteria varten. 
Myös edellisen vuoden toimintakertomus ja uudet yhteystiedot on lähetetty TKY:lle. 
Vuosikokous on suoritettu menestyksekkäästi. 
Hallituksen ensimmäinen tiedote on lähetetty jäsenille.
 
7.	Jäsenasiat

Edellisen kokouksen ja maksumuistutuksen jälkeen KäY on saanut jäsenmaksun 11 
jäseneltä. Roope on suorittanut kay-jas -postituslistan siivouksen 
maksamattomista jäsenistä. Joistain viime kokouksen jälkeen maksaneista 
jäsenistä Roope ei mahdollisesti saanut tietoa ennen heidän poistamistaan. 
Heini lähettää Roopelle listauksen maksaneista jäsenistä asian tarkastamista 
varten. 

KäY:n eri jäsenrekistereistä ei ole vielä olemassa rekisteriselosteita, vaikka 
henkilötietolain mukaan tällaisista rekistereistä pitäisi olla seloste 
olemassa. Asia vaatii lisätutkimuksia, ja se on syytä suorittaa kerralla 
kunnolla. Muun muassa tietosuojaviranomaisten sivuilta saa lisätietoa aiheesta. 
Elina aloittaa asian tarkemman selvityksen. 

8.	Raha-asiat

Heini on tehnyt vuoden 2003 veroilmoituksen. Vuoden 2002 veroilmoitus menee 
saman mallin mukaan, mutta siihen pitää kirjoittaa mukaan oikaisupyyntö. Heini 
kirjoittaa oikaisupyynnöstä version ja lähettää sen hallituksen 
sähköpostilistalle arvioitavaksi.

Heini on avannut vuoden 2004 tilikirjanpidon. 

Elinan lasku hallitukselle (3,40 euroa) hyväksyttiin. 

Elina on selvittänyt yhdistyksen avustusmahdollisuuksia TKY:ltä. Yleiseen 
toimintaan ja erityisiin projekteihin on mahdollista hakea avustusta.

9.	Opintoasiat

Juha selosti osallistumansa käytettävyyskoulun johtoryhmän kokouksen 
tapahtumia. Käy on aiempina vuosina nimennyt käytettävyyskoulun johtoryhmään 
opiskelijajäsenen, mutta tänä vuonna jäsentä ei ole nimetty. 

Käytettävyyskoulu on kysynyt Käyttäjän ystävien kiinnostusta hoitaa myös 
käytettävyyskoululaisten alumnitoimintaa. Käyttäjän ystävien ja 
käytettävyyskoulun suhteesta keskusteltiin. Käyttäjän ystävien jäsenistä vain 
osa on käytettävyyskoululaisia, eikä siksi suhde käytettävyyskouluun ole täysin 
selvä.

Käyttäjän ystävien oma alumnitoiminta työllistää KäY:tä riittävästi, joten 
kiinnostusta ylimääräiseen toimintaan ei hallituksen keskuudessa merkittävästi 
esiintynyt. Elina käy keskustelemassa Sirpa Riihiahon kanssa välisestä 
suhteesta käytettävyyskoulun johtoryhmän
opiskelijajäsenen nimeämisessä ja alumnitoiminnan järjestämisessä, ja informoi 
hallitusta tilanteesta.

Opintoilta ei vaadi runsaasti virallista suunniteltua ohjelmaa, alkuun voisi 
olla lyhytmuotoinen illan toiminnon alustus. Opintoilta ei ole vielä saanut 
ilmoittautumisia, joten hallitus sopi illan mainostamisesta laajemmin eri 
uutisryhmiin ja sähköpostilistoille. Maarit ja Elina hoitavat tilaisuuden 
tarjoilupuolen. Opintoillalle varattu budjetti on 20 euroa. 

Lopputyöesitelmistä tiedottamisesta keskusteltiin. Heini ja Elina kyselevät 
tietoa TKK:ssa pidettävistä esitelmistä Markolta, ja Juha kyselee Ailalta 
Taideteollisen Korkeakoulun lopputyöesitelmistä tiedottamisesta. Yliopiston 
puolella ei merkittävää tiedotuskäytäntöä ole olemassa.

10.	Www-asiat

Juhan mukaan nykytilanteessa vain Juha Huuhtasella (Mox) on olemassa KäY:n 
verkkosivuille tarpeeksi oikeuksia päivittää sivustoa kokonaisuudessaan. 
Www- ylläpitäjien käyttäjätunnuksella ei ole tarpeellisia oikeuksia päivittää 
sivuston rakennetta ja visuaalista layoutia. Juhalle pitäisi saada kaikki 
palvelimen sisällön muokkaamiseen tarvittavat oikeudet. Ylipäätään oman 
palvelimen ylläpito yksin tätä tarkoitusta varten ei ole järkevää. 

Käyttäjän ystävien sähköisen arkiston aloittaminen on ongelmallista, koska 
materiaali nykyisellään www-sivustolla on hyvin sekavassa tilassa. Yleisellään 
voisi olla järkevämpää aloittaa Käyttäjän ystävien www-sivujen rakentamisen 
puhtaalta pöydältä kuin lähteä korjaamaan nykyistä järjestelmää. 

Hallitus päätti uusia sivustonsa teknisesti ja sisällöllisesti, eikä ryhdy enää 
korjaamaan nykyistä järjestelmää. Juha selvittää, mistä KäY voisi vuokrata 
levytilaa ja paljonko se maksaisi. Maarit selvittää, olisiko Elisan mahdollista 
sponsoroida palvelimen ylläpitokustannuksia. 

11.	Tiedotus- ja yrityssuhdeasiat

Maarit tekee tästä kokouksesta tiedotteen jäsenille. Samassa tiedotteessa hän 
mainostaa www-sivujen päivittymistä ja Käytettävyyskukkasen olemassaolosta.

Kuukausittaisista tapaamisista tiedotetaan vastaisuudessa ajoissa. Mikäli jokin 
hallituksen jäsen ei pääse tapaamiseen, tulee hänen tiedottaa tästä muille 
mahdollisimman aikaisessa vaiheessa.

Maarit vastaa Tietoenatorille ja järjestää TietoEnatorin ekskursiota eteenpäin. 

12.	Kuukausittaiset tapahtumat

Seuraava kuukausittainen tapaaminen järjestetään Kriston luona 27.4. Tapaamisen 
teemana on vappu. Tapaamisen järjestelyistä sovitaan tarkemmin sähköpostilla. 

Sitä seuraava kuukausittainen tapaaminen järjestetään HIIT:ssä 25.5. 17:00. 
Tilaisuudessa Martti Mäntylä esittelee HIIT:n toimintaa. 

13.	T-paidan suunnittelukilpailu

Käyttäjän ystävien t-paitasuunnitelmien deadline on seuraava hallituksen 
kokous. Ehdotukset t-paidasta pitää olla verkkosivuilla julkaistavassa 
muodossa. 

14.	Tarkennettu toimintasuunnitelma

Toimintasuunnitelman käsittely jätetään sähköpostikeskusteluksi ja seuraavan 
kokouksen teemaksi.

15.	Muut esille tulevat asiat

Ei muita esille tulleita asioita. 


16.	Seuraava kokous

Pidetään seuraava hallituksen kokous 4.5. kello 19.00. Paikka sovitaan 
myöhemmin.

17.	Kokouksen päättäminen

Puheenjohtaja Elina päätti kokouksen klo 21:07.
 
 
 
Pöytäkirjantarkastajat:
 
 
 
__________________________		__________________________
Maarit Kivioja			Heini Korpilahti