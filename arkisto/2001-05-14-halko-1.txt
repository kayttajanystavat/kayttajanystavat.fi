Käyttäjän Ystävät,  HALLITUKSEN KOKOUS

PÖYTÄKIRJA nro 1, kaudella 2001-2002
____________________________________________________________________

Aika: 14.5.2001

Paikka: Tietotekniikan talo, Otaniemi

Läsnä:

Juha Huuhtanen, puheenjohtaja
Matti Helin, sihteeri, varapuheenjohtaja
Riitta Peltonen, rahastonhoitaja
Tero Liikka, tiedottaja
Petteri Mäki, yrityssuhteet ja PR
Antti Oulasvirta, opintovastaava



1. Kokouksen avaaminen

Kokouksen puheenjohtaja Juha Huuhtanen avasi kokouksen klo 13.15.

2. Laillisuuden ja päätösvaltaisuuden toteaminen

Kokous todettiin laillisesti kokoon kutsutuksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Juha Huuhtanen, sihteeriksi Matti Helin.

4. Esityslistan hyväksyminen työjärjestykseksi

Esityslista hyväksyttiin työjärjestykseksi seuraavin muutoksin: 

Kohdaksi 13 lisättiin hallituksen varapuheenjohtajan valinta ja tämän
jälkeen tulevat kohdat siirtyivät pykälällä eteenpäin.

5. Käyttäjän Ystävien toisen perustavan kokouksen kokouskutsu

Käyttäjän Ystävien toinen perustava kokous päätettiin pitää
Intelligenzian kerhohuoneella, Uudella ylioppilastalolla

(Mannerheimintie 5 A, 2. krs) tai TKY:n pelitilassa Otaniemessä, jos
ensiksi mainittua paikkaa ei kokouksen päätyttyä saada
varattua. Kokouskutsu päätettiin lähettää 14.5.2001.

6. Keskustelua yhdistyksen nimi-lyhenteestä

Käytiin keskustelua mahdollisista nimilyhenteistä. Päätettiin, että
yhdistyksen toiseen perustavaan kokoukseen mennessä hallitus ottaa
vastaan nimilyhenne-ehdotuksia ja tarkistaa, mitä nimilyhenteitä ei
ole varattu .

7. Yhdistyksen logokilpailu

Päätettiin lykätä käsittelyä seuraavaan kokoukseen.

8. Yhdistyksen budjetin tekeminen

Käytiin keskustelua yhdistyksen varainhankinnasta ja jäsenmaksusta.

Päätettiin, että Riitta Peltonen laatii esityksen yhdistyksen
budjetista, jonka pohjalta seuraavassa hallituksen kokouksessa
päätetään hallituksen ehdotuksesta yhdistyksen budjetiksi.

9. Yhdistyksen toimintasuunnitelman tekeminen

Käytiin keskustelua erilaisista mahdollisista yhdistyksen
toimintamuodoista.

Päätettiin, että Matti Helin, Petteri Mäki ja Riitta Peltonen laativat
esityksen yhdistyksen toimintasuunnitelmasta, jonka pohjalta
seuraavassa hallituksen kokouksessa päätetään hallituksen ehdotuksesta
yhdistyksen toimintasuunnitelmaksi.

10. Keskustelua hallituksen jäsenten ja hallituksen ulkopuolisten
jäsenten toimenkuvista

Päätettiin perustaa Yritys-, Opinto- ja Julkaisutoimikunnat.

11. Sihteerin valinta

Ehdolla yhdistyksen sihteeriksi oli Matti Helin. Matti Helin valittiin
yhdistyksen sihteeriksi.

12. Rahastonhoitajan valinta

Ehdolla yhdistyksen rahastonhoitajaksi oli Riitta Peltonen. Riitta
Peltonen valittiin yhdistyksen rahastonhoitajaksi.

13. Varapuheenjohtajan valinta

Ehdolla yhdistyksen varapuheenjohtajaksi olivat Riitta Peltonen ja
Matti Helin. Varapuheenjohtajaksi valittiin yksimielisesti Matti
Helin.

14. Hallituksen jäsenten valinta mahdollisiin muihin toimenkuviin
kohdan 10 perusteella

Päätettiin kohdan 10 perusteella, että hallituksen muilla jäsenillä
olisivat seuraavat toimenkuvat: Yritysvastaava, korkeakouluvastaava ja
tiedottaja. Tiedottajaksi valittiin Tero Liikka. Korkeakouluvastaavaksi 
valittiin Antti Oulasvaara. Yritysvastaavaksi valittiin Petteri Mäki.

15. Muut esille tulevat asiat

Käytiin keskustelua monista yhdistyksen toimintaan ja ilmeeseen
liittyvistä asioista. Keskustelussa nousi esille seuraavat asiat:

Lähestymisstrategia käytettävyyttä opettaviin eri oppilaitoksiin.
Yhdistyksen visuaalinen ilme.
Tilin perustamiseen liittyvät yksityiskohdat.
Jäsenrekisterin perustaminen ja ylläpito.

Päätettiin, että yhdistyksen virallinen ilmoitustaulu on yhdistyksen
internet-sivut. Päätettiin, että yhdistyksen toisen
perustamiskokouksen yhteydessä kerätään jäsenmaksuja paikalla olevilta
jäseniltä tilin perustamiseen ja yhdistyksen rekisteröimiseen meneviä
kustannuksia varten.

16. Seuraavan kokouksen ajankohta

Seuraava kokous päätettiin pitää torstaina 24.5. klo 16.00 Café
Lasipalatsissa

17. Kokouksen päättäminen

Kokouksen puheenjohtaja Juha Huuhtanen päätti kokouksen klo 16.56.


Käyttäjän Ystävien puolesta Espoossa 14.5.2001


        ________________                ____________________
        Juha Huuhtanen                    Matti Helin
        Puheenjohtaja                   	Sihteeri
