Käyttäjän ystävät ry 
Hallituksen kokous 4.10.2005, 
6/2005 Robert's Coffee Kluuvi, Helsinki

Paikalla:

    Heini Korpilahti
    Antti Lustila
    Juha Nieminen 


1. Kokouksen avaus
    Juha avasi kokouksen klo 18.05. 

2. Kokouksen laillisuus ja päätösvaltaisuus
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen
    Puheenjohtajaksi valittiin Juha ja sihteeriksi Antti. Pöytäkirjantarkastajiksi valittiin Juha ja Heini. 

4. Esityslistan hyväksyminen
    Esityslista hyväksyttiin. 

5. Edellisten pöytäkirjojen hyväksyminen
    Ei hyväksytty pöytäkirjoja. Toinen viimeistä edelisen kokouksen pöytäkirjantarkastajista ei ollut paikalla. Edellisen kokouksen pöytäkirjaa päätettiin täsmentää. 

6. Ilmoitusasiat
    Ei ilmoitusasioita. 

7. Jäsenrekisteri ja raha-asiat
    Hyväksyttiin kaksi uutta jäsentä, Juha Ristimäki ja Maria Hyytiäinen. Yhdistyksen tilillä on rahaa 778,10 euroa. 

8. TTL-ekskursio
    Ekskursio pidetään perjantaina 11. marraskuuta. Maarit selvittää yksityiskohdat, tiedottaa jäsenille ja ottaa ilmoittautumiset vastaan. 

9. Vuosijuhla, ohjelma ja paikka
    Käytiin läpi Reetan keräämiä tarjousehdotuksia. Tarjoukset oli saatu Bottalta, Amica HTC:ltä, Azorosilta, Romanovilta, Blue Peteriltä ja Wanhalta Satamalta. Päätettiin tarkistaa Wanhasta Satamasta, miten kasvisruokavaihtoehto on hoidettu, ja ottaa ensisijaisesti yhteyttä siihen. Juhlapuhuja ei ole vielä varmistunut. 

10. Muut asiat
    Keskusteltiin loppusyksyn tapahtumista. Päätettiin alustavasti pitää vuosijuhlan valmistelutapaaminen tiistaina 25. lokakuuta. Seuraavan hallituksen kokouksen yhteydessä voitaisiin pitää jäsentapaaminen. Tämä tapahtuisi alustavasti 22. tai 23. marraskuuta. Vaalikokous on suunniteltu pidettäväksi tiistaina marraskuun 29. 

11. Seuraava kokous
    Seuraava hallituksen kokous pidetään alustavasti marraskuun 22. tai 23. päivänä. 

12. Kokouksen päättäminen
    Puheenjohtaja päätti kokouksen klo 18.57.