Käyttäjän ystävät ry
Hallituksen kokous 11.1.2004
Rajasaarentie 7 A 15, Helsinki

 
Läsnä:
Elina Jormanainen
Heini Korpilahti
Juha Nieminen

 

 

1.         Kokouksen avaus

Yhdistyksen puheenjohtaja Elina Jormanainen avasi kokouksen klo 19.10.

 

2.         Kokouksen laillisuus ja päätösvaltaisuus

Kokous todettiin laillisesti koolle kutsutuksi ja päätösvaltaiseksi.

 

3.         Kokouksen järjestäytyminen

Puheenjohtajaksi valittiin Elina Jormanainen ja sihteeriksi Juha Nieminen.
Pöytäkirjantarkastajiksi valittiin Elina Jormanainen ja Heini Korpilahti.

 

4.         Esityslistan hyväksyminen

Kokouksen esityslista hyväksyttiin muutoksitta.

 

5.         Hallituksen järjestäytyminen

Yhdistyksen varapuheenjohtajaksi valittiin Heini Korpilahti. Maarit Kiviojan vastuualueeksi 
hallituksessa sovittiin yhdistetty tiedottajan ja yrityssuhdevastaavan tehtävä.

 

6.         Toimihenkilöt

Todettiin, että TaiKin opintovastaavan, tapahtumavastaavan ja vuosijuhlavastaavan tehtävät ovat 
vielä täyttämättä. Sovittiin, että kukin yrittää kysellä toimijaa tehtäviin.

Todettiin, että vuosijuhlavastaavan tehtävään olisi hyvä löytää jokin vanhempi KäY:n jäsen. 
Päätettiin, että Heini lähettää postia vuosijuhlavastaavan tehtävästä kay-aktiivit@tky.hut.fi 
-listalle, jos heistä joku innostuisi tarttumaan tehtävään.

 

7.         Hallituksen kokoukset

Elina ehdotti kiinteää esityslista-formaattia (ehdotus liitteenä).

Sovittiin, että muutetaan kohta 10. Tiedotusasiat kohdaksi 10. Tiedotus- ja yrityssuhdeasiat. 
Ehdotus hyväksyttiin yllä mainituin muutoksin.

Hallituksen kokouksen ajankohdaksi päätettiin joka kuukauden toisen viikon tiistai tai 
keskiviikko klo 19.00. Viikonpäivä sovitaan lopullisesti sen perusteella, että kumpi päivä sopii 
hallituksen poissaoleville jäsenille parhaiten. Selvyyden vuoksi sovittiin lisäksi, että 
kuukauden ensimmäisenä viikkoa pidetään sitä viikkoa, jolloin kuukauden ensimmäinen päivä on.


Pöytäkirjat päätettiin hyväksyä kokouksissa.

Puheenjohtaja ehdotti myös "nakkilistaa". Se voidaan toteuttaa myöhemmin, jos se nähdään 
tarpeelliseksi.

 

8.         Toimintasuunnitelma

Siirrettiin seuraavan hallituksen kokoukseen, jossa kaikki hallituksen jäsenet ovat paikalla. 
Tulevassa kokouksessa tarkennetaan toimintasuunnitelmaa ja sovitaan tapahtumien päivämäärät.

 

9.         Jäsenmaksu

Vaalikokouksessa jäsenmaksun suuruudeksi on päätetty 8 euroa ja eräpäiväksi 31.1.2004. Heini 
lähettää jäsenmaksusta maksuohjeet kay-info@tky.hut.fi -listalle. Elina kysyy Maaritilta, jos hän 
voisi laatia KäY-mainosviestin, jota voisi levittää KäY:n news-ryhmään ja mahdollisesti muillekin 
postituslistoille.

 

10.        KäY-paidan suunnittelukilpailu

Ehdotuksia ei ole tähän kokoukseen mennessä vielä tullut. Kilpailu ehdotusten määräaika 
31.1.2004. Kilpailun tilanne ja ehdotusten määrä tarkistetaan seuraavassa hallituksen 
kokouksessa.

 

11.        Kuukausittainen tapaaminen

Päätettiin jatkaa kuukausittaista tapaamista. Ajankohdaksi sovittiin kuukauden viimeisen viikon 
tiistai tai keskiviikko klo 19:00 sen mukaan, että kumpi viikonpäivä tulee valittua hallitusten 
kokousten viikonpäiväksi on myös kuukausittaisen tapaamisen viikonpäivä.

Päätettiin ilmoittaa tapahtumista aktiivisemmin: ilmoitukset tapaamisesta lähetetään 
postituslistalle kahta viikkoa ja viikkoa ennen tapaamista.

Vuoden ensimmäisessä ilmoituksessa lähetetään kevään kaikkien tapaamisten suunnitellut 
päivämäärät.

 

Tapaamisten teema "käytettävyyden kukkanen" otetaan käyttöön.
Ideaa jatkojalostetaan seuraavassa kuukausittaisessa tapaamisessa ti 27.1.
tai ke 28.1.

 

12.        Muut esille tulevat asiat

Muita esille tulevia asioita ei tullut.

 

16.        Kokouksen päättäminen.

Elina Jormanainen päätti kokouksen klo 21.05.

 

 
 
 

 

Pöytäkirjantarkastajat:

 

 

 

 

________________________                    _______________________
Elina Jormanainen, pj                       Heini Korpilahti

 

 

 

________________________

Juha Nieminen, sihteeri