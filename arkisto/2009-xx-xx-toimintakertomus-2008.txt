Käyttäjän ystävät ry
Toimintakertomus 2008

Vuosi 2008 oli Käyttäjän ystävät ry:n seitsemäs kokonainen vuosi. Yhdistyksen toiminnassa jatkettiin aiemmin hyviksi koettujen aktiviteettien järjestämistä: tutustumisexcuja yrityksiin ja illanistujaisia jäsenille.

Yhdistyksen toiminta jäi vuonna 2008 harmillisen vähäiseksi. Minimikokoinen hallitus saatiin rekrytoitua kokoon vaivoin eikä opintojensa loppuvaiheessa ollut kolmikko ehtinyt pyörittää toimintaa halutussa laajuudessa. Asiaa ei auttanut, että puheenjohtaja lähti kesällä armeijaan.

HALLITUS

Yhdistyksen hallitukseen kuuluivat:
	Matias Pietilä (puheenjohtaja) 
	Janne Käki (sihteeri) 
	Esko Lehtonen (rahastonhoitaja)

TAPAHTUMAT

7.2. Baarin käyttökokemusarviointi Sir Einossa keräsi paikalle mukavasti myös työelämään siirtyneitä aiempia yhdistysaktiiveja etenkin lähistöltä Etnoteamin suunnalta. Erityistä huomiota herätti vessan kuuluisa lasiseinä.

29.2. Koneen testilaboratorioon Lohjan Tytyriin järjestetty vierailu oli onnistunut. Saimme paikalle pitkälti toistakymmentä kiinnostunut logistisesti hieman hankalamman yhteyden päähän. Vierailua isännöinyt Aapo Puskala sai huomaamaan, ettei hissinkään käyttöliittymä lopulta ole niin triviaali asia kuin voisi ensin kuvitella. Jännittävintä taisi sittenkin olla matkustaa testihissillä yli 300 metriä maan alle.

21.11. Vuosijuhla järjestettiin pienimuotoisena ravintolakäyntinä. Paikaksi valikoitui Sanomatalossa sijainnus ravintola Mesta, jonka venäläiskeittiö maittoi mainiosti.