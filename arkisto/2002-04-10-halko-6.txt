Käyttäjän Ystävät,  HALLITUKSEN KOKOUS

PÖYTÄKIRJA nro 6, kaudella 2002 (sivu 1/1)
_______________________________________________________________________________

Käyttäjän ystävät
Hallituksen kokous 10.4.2002
Saunabar, Eerikinkatu 27

Paikalla: Juha 'Mox' Huuhtanen, Antti Salovaara, Petteri Mäki, Matti Helin

1. Kokouksen avaus

   Puheenjohtaja Mox avasi kokouksen klo 20.23.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Matti tuli paikalle 20.30.

   Edellisten kokousten pöytäkirjoissa on vielä seuraavia puutteita:
   5/2001: allekirjoitukset vanhalta hallitukselta puuttuvat
   1/2002: pieniä puutteita, muuten valmis
   3/2002: OK
   5/2002: jäseniksi hyväksyttyjen listaa muutetaan vielä, muuten OK
   13.12.2001 (yhdistyksen kokous): allekirjoittamatta
   18.1.2002 (yhdistyksen kokous): allekirjoittamatta

6. Uusien jäsenten hyväksyminen

   Hallitus hyväksyi jäseneksi Minna Alanteen.

7. Tuleva vuosikokous

   Pidetään suunnitelmien mukaan 8.5. Tilintarkastajan saapuminen
   paikalle on varmistettu, ja vanhaa hallitusta on informoitu
   asiasta. Petteri kerää listan toimintasuunnitelmaan ehdotetuista
   täydennyksistä ja valmistelee siitä uuden version. Mox valmistelee
   kokouskutsun ja lähettää sen jäsenlistalle. Matti vie kutsun
   yhdistyksen viralliselle ilmoitustaululle TKY:n
   sihteeristöön. Antti suunnittelee kokouksen kahvi- ja
   pullatarjoilun ja tekee seuraavaan hallituksen kokoukseen siitä
   lyhyen arvion kustannuksista.

8. Talous

   Matti kertoi, että velat ja saatavat huomioon ottaen yhdistyksen
   talous on tällä hetkellä noin 200 euroa positiivinen.

9. OTUS

   OTUS-ryhmää pyydetään sopimaan Lauri Malmin tai muun sopivan tahon
   kanssa siitä, millainen korvaus tehdystä arviointityöstä
   yhdistykselle saadaan. Petteri arvioi, että projekti on edennyt
   siten, että parin viikon kuluessa on työstä esitettävissä tuloksia.

10. Muut esille tulleet asiat

   Mietittiin vuosijuhlan järjestämistä. Yhdistyksen virallinen
   syntymäpäivä on 28.5. ja siksi hyvä vuosipäivän vietto voisi
   tapahtua seuraavana lauantaina 1.6. Päätettiin kysellä innokkaita
   järjestäjiä suunnittelemaan. Mox pyytää Saijaa keräämään porukkaa.

11. Seuraava kokous

   Seuraava hallituksen kokous pidetään 24.4. klo 19.30 Saunabarissa,
   ja sinne kutsutaan kaikkia kiinnostuneita mukaan pelaamaan
   bilistä. Mox pistää kutsun info-listalle.

   Mox rupeaa tekemään toimintakertomusta viime vuodesta tulevaa
   yhdistyksen vuosikokousta varten.

12. Kokouksen päättäminen

   Mox päätti kokouksen klo 21.40.


   Pöytäkirjantarkastajat:


   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri