Käyttäjän Ystävät,  HALLITUKSEN KOKOUS

PÖYTÄKIRJA nro 5, kaudella 2001 (sivu 1/1)
________________________________________________________________________

Aika: 28.08.2001

Paikka: Café Lasipalatsi, Helsinki

Läsnä:

Juha Huuhtanen, puheenjohtaja 
Riitta Peltonen, rahastonhoitaja
Tero Liikka, tiedottaja


1. Kokouksen avaaminen

Kokouksen puheenjohtaja Juha Huuhtanen avasi kokouksen klo 18.20

2. Laillisuuden ja päätösvaltaisuuden toteaminen

Kokous todettiin laillisesti kokoon kutsutuksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Juha Huuhtanen, sihteeriksi Tero Liikka.
Pöytäkirjan tarkastajiksi valittiin Riitta Peltonen ja Tero Liikka.

4. Esityslistan hyväksyminen työjärjestykseksi

Esityslista hyväksyttiin työjärjestykseksi.

5.  Keskustelua opntosaunaillasta

Käytiin keskustelua opintosaunaillan järjestämisestä:
* Paikka opintosaunaa varten on varattu
* Pohdittiin laskun jakamista käytettävyyskoulun kanssa. Idea sai alkunsa Sirpa Riihiaholta.
* Keskusteltiin illan esiintyjistä. Ehdolla olivat Anu Mäkelä, Sirpa Riihiaho ja Marko Nieminen
* Keskusteltiin illan tarjoilusta
* Anttia Oulasvirtaa ehdotettiin opintosaunavastaavaksi. Kannatettiin ja valittiin yksimielisesti.
* Keskusteltiin AV-laitteiden tarpeellisuudesta

6. Keskustelua yhdistyksen websivustosta

Käytiin keskustelua sivuston sisällöstä:
* Asiallinen teksti tulisi olla omana staattisena osuutenaan
* Viihteellinen osuus tulisi jakaa selvästi omaksi osuudekseen
* laatikkomaista ulkonäköä tulisi välttää vaan enemmänkin suosia kaarevia muotoja
* todettiin, että tähän mennessä esitetyt sisältöideat ovat hyviä, mutta tämän hetkisillä resursseilla hankalasti ylläpidettäviä
* Todettiin, että jonkin asteiset sivut on saatava pian webiin, jossa on esillä jäsenkirjat ja yhteystiedot

7. Keskustelua yhdistyksen logosta 

Käytiin keskustelua yhdistyksen logosta.
* Mietittiin, että logokilpailun deadline tulisi olla lokakuun lopulla ja voittajat tulisi julistaa yhdityksen webisivuilla.


9. Muut esille tulevat asiat

Todettiin että yhdistyksen tiliasiat ovat ajan tasalla ja seuraavassa yhtiön kokouksessa tulisi ottaa esille tilimuodon muuttaminen shekkitiliksi.

10. Seuraavan kokouksen ajankohta

Seuraava kokous päätettiin pitää tiistaina 4.9.2001 klo 18.00 Café Lasipalatsissa

11. Kokouksen päättäminen

Kokouksen puheenjohtaja Juha Huuhtanen päätti kokouksen klo 19.08


Käyttäjän Ystävien puolesta Espoossa 30.9.2001


        ________________                ____________________
        Juha Huuhtanen                  Tero Liikka
        Puheenjohtaja                  	Sihteeri


Pöytäkirjantarkastajat:


        ________________                ____________________
        Riitta Peltonen                 Tero Liikka