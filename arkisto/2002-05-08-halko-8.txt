Käyttäjän ystävät
Hallituksen kokous 8.5.2002 8/2002
Spektrin Duo, ravintola


Paikalla: Juha Mox Huuhtanen, Antti Salovaara, Petteri Mäki, Matti Helin

1. Kokouksen avaus

   Puheenjohtaja Mox avasi kokouksen klo 12.50.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Tämän kokouksen päätarkoitus oli valmistautua illalla pidettävään
   vuosikokoukseen. Esityslistalla oli siksi paljon vuosikokouksen
   läpivientiin liittyviä kohtia. Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Hyväksyttiin kokouksen 7/2002 pöytäkirja.

   Edellisten kokousten pöytäkirjoissa on vielä seuraavia puutteita:
   5/2002: allekirjoitus Terolta puuttuu

6. Toimintakertomus 2001

   Luettiin Moxin kirjoittama toimintakertomus ja todettiin se hyväksi.

7. Tilinpäätös 2001

   Luettiin Riitan laatima tuloslaskelma ja tase vuodelta 2001.

8. Hallituksen esitys toimintasuunnitelmaksi 2002

   Petteri esitteli toimintasuunnitelman ja se hyväksyttiin
   hallituksen esitykseksi vuosikokoukseen.

9. Jäsenmaksu vuodelle 2002

   Päätettiin ehdottaa vuosikokoukselle, että vuosimaksua alettaisiin
   periä lukuvuosittain niin, että uusi jäsenvuosi alkaisi
   1.9. Jäsenmaksuksi päätettiin ehdottaa 7 euroa, joka on sama
   varsinaisille jäsenille ja ulkojäsenille. 1.9. saakka jäseneksi
   pääsee kuitenkin vanhalla 6,73 euron hinnalla.

   Päätettiin sallia jäsenyys myös puolikkaiksi vuosiksi. Ne, jotka
   maksavat jäsenmaksun maaliskuun jälkeen, saavat 50% alennuksen
   jäsenmaksusta.

   Päätettiin ehdottaa vuosikokoukselle, että yhdistykseen voisi
   liittyä kannatusjäseneksi vähintään 50 euron hintaan. 
   Kannatusjäsenyys olisi tarkoitettu lähinnä yrityksille ja muille
   yhteisöille.

10. Hallituksen esitys talousarvioksi 2002

   Matti esitteli budjetin ja se hyväksyttiin hallituksen esitykseksi
   vuosikokoukseen.

11. TKY:n tilavaraukset ensi lukuvuodeksi

   TKY:n tiloja, mm. saunoja, varten on jätettävä varaukset 10.5. klo
   12 mennessä. Tämän jälkeen on 17.5. nk. kähminnät, joissa varaukset
   sovitaan tiloja hakeneiden kesken.

   Päätettiin hakea Rantasaunaa opintosaunaa varten torstaiksi 5.9. ja
   yrityssaunaa varten torstaiksi 31.10. Vaihtoehtoiseksi pitopaikaksi
   merkitään molempiin Otakaari 20:n sauna. Päätettiin, että Antti
   huolehtii varausten tekemisestä ja kähmintöihin menosta.

12. Vuosikokouksen esityslista

   Keskusteltiin vuosikokouksen esityslistasta. Kokouskutsussa
   lähetettyyn esityslistaan päätettiin lisätä kohta tilityypin
   muutoksesta ry:lle sopivaksi. Matti laatii kokoukseen asiasta
   lyhyen selostuksen.

13. Sääntömuutokset

   Päätettiin ehdottaa vuosikokoukselle seuraavia muutoksia
   sääntöihin:

   7§: jäsenmaksua ruvetaan perimään lukuvuosittain kalenterivuoden
       sijasta. Lukuvuoden lasketaan alkavan 1.9.

   12§ ja 13§: vuosikokous pidetään tammi-maaliskuussa säännöissä
       olevan tammi-toukokuun sijasta. Syynä on aikataulu, jolla
       toiminta-avustuksia voi hakea Espoon kaupungilta. 

       Toimintasuunnitelmasta ja talousarviosta päätetään jo edellisen
       vuoden syksyllä pidettävässä vaalikokouksessa nykyisen keväisen
       vuosikokouksen sijaan. Syynä siirtoon on, että jäsenmaksuista
       ja tulevasta toiminnasta ehditään päättää ennen varsinaisen
       hallituskauden alkua.

14. Soneran lasku yrityssaunasta syksyllä 2001

   Matilla on nyt laskuun vaadittava pohja ja hän lupasi hoitaa asian
   tämän päivän kuluessa.

15. Muut esille tulevat asiat

   Tekesin Usix-projektiin ("Uusi käyttäjäkeskeinen tietotekniikka
   1999-2002") liittyvä seminaari järjestetään 20.5.2002 Scandic Hotel
   Continentalissa. Seminaari on maksuton ja ilmoittautumiset pitää
   tehdä 15.5. mennessä. Lisää informaatiota seminaarista löytyy
   osoitteesta www.tekes.fi/ohjelmat/usix.

16. Seuraava hallituksen kokous

   Seuraava kokous pidetään 22.5. Kellonaikaa ja paikkaa ei vielä
   päätetty.

17. Kokouksen päättäminen

   Mox päätti kokouksen klo 14.00.

   

   Pöytäkirjantarkastajat:


   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri