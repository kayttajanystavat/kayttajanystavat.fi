Käyttäjän ystävät
Hallituksen kokous 24.2.2004, 3/2004
Saunabar, Helsinki
 
Paikalla:
Elina Jormanainen
Heini Korpilahti
Roope Rainisto


1.	Kokouksen avaus
 
Puheenjohtaja Elina avasi kokouksen klo 18.05.
 
2.	Kokouksen laillisuus ja päätösvaltaisuus
 
Kokous todettiin laillisesti koolle kutsutuksi ja päätösvaltaiseksi.
 
3.	Kokouksen järjestäytyminen
 
Puheenjohtajaksi valittiin Elina ja sihteeriksi Roope. 
Pöytäkirjantarkastajiksi valittiin Heini ja Elina.
 
4.	Esityslistan hyväksyminen

Hyväksyttiin esityslista.

5.	Toimintasuunnitelma

Käsittelimme KäY:n tulevan toiminnan mahdollisuuksia melko yleisellä 
asteella. 

KäY:n opintotoiminnan kehittäminen on osoittautunut haastavaksi. KäY:llä
on kotisivuillaan varjo-opinto-opas, jota ei ole muutamaan vuoteen
aktiivisesti päivitetty. Käytettävyyden kursseja käyneille oppilaille
voisi teknisten mahdollisuuksien mukaan lähettää suoraan sähköpostia,
jossa kannustetaan täyttämään varjo-opinto-opasta. Elina voi lähettää
sähköpostia kursseja käyneille ja yrittää kutsua opintotoimikunnan koolle.

Opintotoimikunta voisi myös tiedottaa yleisemmin opiskeluun liittyvistä
asioista, ei yksinomaan käytettävyyden kursseista. Esimerkiksi
seminaareista ja vastaavista tilaisuuksista tiedottaminen olisi hyvä
tehtävä toimikunnalle.

KäY:n opintotoimikunta voisi järjestää saunaillan kaltaisen opintoillan,
jossa käsiteltäisiin käytettävyyden opiskelijoiden opintoihin, sekä
TKK:lla, HY:llä että Taikissa. Käytettävyyden lopputyön tekemiin
liittyvistä eri ongelmista ja kysymyksistä voisi valmistaa tiiviin
opastekstin. Kyseisen oppaan voisi laittaa esimerkiksi KäY:n www-sivuille
näkyville.

Totesimme yhteistyöstä muiden järjestöjen kanssa, että SIGCHI Finlandin
kanssa voisi sopia yhteistä toimintaa, esimerkiksi avustamalla heitä
tulevien tapahtumien järjestämisessä, KäY:n jäsenten mukaan pääsyä
vastaan. KäY olisi luonnollisesti kiinnostunut myös osallistumaan SIGCHI
Finlandin workshopeihin.  Totesimme, että SIGCHI Finlandin toiminnasta ja
yhteistyöhalukkuuden luonteesta voisi ottaa yleisestikin tarkemmin selvää.
Elina ottaa yhteyttä SIGCHI Finlandiin.

HY:n kognitiivisen psykologian opiskelijoiden ainejärjestön kanssa voisi
selvittää yhteistyöhalukkuutta. Lisäksi voisi listata ja selvittää
laajemmin yhteisöjä ja järjestöjä, joiden kanssa KäY voisi tulevaisuudessa
yhteistyötä.

Tiedottamisen aktivoimisen osalta eräänä keinona voisi harkita KäY:n www-
sivuille esimerkiksi kahdesti vuodessa ilmestyvää verkkojulkaisua. Lehti
voisi sisältää esimerkiksi artikkeleja käydyistä käytettävyyden alan
tapahtumista, julkaisuista, Tällainen lehti vaatisi päätoimittajan ajamaan
sisällön tuotantoa ja hankintaa.  Totesimme, että yleisellä tasolla KäY:n
sivujen sisällön tuottaminen ja päivittäminen on nykyään vielä liian
työlästä.

KäY voisi lähettää postittaa jäsenilleen jäsenkyselyn. Kriston luomaa
jäsenkyselypohjaa voisi käyttää kyselyn pohjana. Kyselyn tavoitteena on
saada jäsenten mielipiteitä KäY:n toiminnan eri osa-alueista ja
kehitysehdotuksia toiminnan kehittämiseksi.

Jäsenille voisi tiedottaa, mitä kaikkia sähköpostilistoja KäY:llä on ja
mihin listoja voi hyödyntää.

Virkistystoimintana kesätapahtumina voisi järjestää esimerkiksi käyntejä 
Suomenlinnaan, Korkeasaareen tai Fiskarsille. Jonkinasteisia päämääriä 
kesätoiminnalla voisi kuitenkin olla. Selvitetään KäY:n opiskelijoita 
kiinnostavia kesäkursseja ja mahdollisuutta yhdessä osallistua niille.

Alumnitoimintana voisi selvittää KäY:n entisten jäsenten kuulumisia.  
Heille voisi myös perustaa erillisen KäY:n sähköpostilistan.
Alumnitoiminnan kautta voisi luoda hyvin kontakteja yritysmaailmaan. KäY:n
jäsenrekisteristä voisi saada potentiaalisesti valmistuneiden henkilöiden
yhteystietoja.

Kuukausittaisia tapaamisia jatketaan myös tulevaisuudessa. 

KäY:n toimintaa pitäisi pystyä dokumentoimaan, esimerkiksi historiikkia
varten.  Hallitustoimijoiden pitäisi myös dokumentoida omaan toimintaansa
liittyvää hyödyllistä informaatiota tulevien hallituksien avuksi.

KäY voisi järjestää jäsentensä kesken vapaamuotoisia tapaamisia, joissa
voisi esitellä työn alla olevia lopputöitään ja saada niistä suoraa
palautetta toisiltaan. Näitä tapahtumia voisi järjestää esittelevien
ihmisten kodeissa, ja esittelyn jälkeen iltaa voisi jatkaa
vapaamuotoisissa tunnelmissa.

Vuosijuhlatoimikunta tarvitsee vetäjän. 

Roope ehdotti abstraktin toimikunta-termin korvaamista esimerkiksi tiimi-
sanalla, jolloin opintotoimikunta nimettäisiin uudelleen opintotiimiksi. 

Yritystoimikunnan tehtäviä käsitellään tulevissa kokouksissa,
yritysvastaavan ollessa paikalla.

Elina kirjoittaa toimintasuunnitelmasta uuden version käydyn kokouksen 
perusteella. 


6.	Vuosikokous

Todettiin, että vuosikokous pidetään tiistaina 23.3. kello 19.00. 
Vuosikokouksen järjestämistä käsitellään seuraavassa hallituksen 
kokouksessa.


7.	Muut esille tulevat asiat

KäY:n jäsenmaksun viime vuonna maksaneille ja tänä vuonna maksamatta
jääneille voisi lähettää viestin, jossa kysytään, haluavatko he enää
kuulua KäY:n sähköpostilistoille, vai voidaanko heidät poistaa KäY:n
rekisteristä.


8.	Seuraava kokous

Pidetään seuraava hallituksen kokous 9.3. kello 19.00 Saunabarissa.


9.	Kokouksen päättäminen

Puheenjohtaja Elina päätti kokouksen klo 20.29.
 
 
 
Pöytäkirjantarkastajat:
 
 
 
__________________________		__________________________
Elina Jormanainen			Heini Korpilahti

 
 
 
__________________________
Roope Rainisto, sihteeri