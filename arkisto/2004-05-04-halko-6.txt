Käyttäjän ystävät
Hallituksen kokous 4.5.2004, 6/2004
Namaskaar Express, Rautatieasema, Helsinki
 
Paikalla:
Elina Jormanainen (saapui 19:45)
Maarit Kivioja
Heini Korpilahti
Juha Nieminen
Roope Rainisto


1.	Kokouksen avaus
 
Sihteeri Roope avasi kokouksen klo 19:15.
 
2.	Kokouksen laillisuus ja päätösvaltaisuus
 
Kokous todettiin laillisesti koolle kutsutuksi ja päätösvaltaiseksi.
 
3.	Kokouksen järjestäytyminen
 
Puheenjohtajaksi valittiin Elina ja sihteeriksi Roope. Varapuheenjohtaja 
toimii puheenjohtajan sijaisena, kunnes Elina saapuu paikalle.

Pöytäkirjantarkastajiksi valittiin Maarit ja Juha.
 
4.	Esityslistan hyväksyminen

Hyväksyttiin esityslista.

5.	Edellisten pöytäkirjojen hyväksyminen

Hyväksyttiin pöytäkirjat 2/2004, 3/2004, 4/2004 ja 5/2004.  

6.	Ilmoitusasiat

Järjestettiin opintoilta, ja kuukausittainen tapaaminen järjestettiin 
vapputunnelmissa Kriston luona. 

7.	Tarkennettu toimintasuunnitelma

Elina on toimittanut tarkennetun toimintasuunnitelman hallitukselle. 

Toimintasuunnitelma hyväksyttiin pienin korjauksin.

8.	KäY:n T-paita

Hallitus päätti laittaa saadut T-paitaehdotukset KäY:n www-sivulle 
jäsenten katseltavaksi ja äänestettäväksi. Jäsenille luodaan erillinen 
sähköposti, jossa heitä kehotetaan katsomaan paitaehdotukset ja 
äänestämään mieluistaan. Äänestys suoritetaan lähettämällä sähköpostia 
hallituslistalle.

Juha tekee äänestykselle www-sivun, jossa on kuva kaikista saaduista 
t-paitaehdotuksista ja äänestysohjeet. Roope lähettää mailin jäsenille, 
kun www-sivu äänestykselle on valmis, ja lisäksi hän laskee 
hallituslistalle lähetetyt äänet.

9.	Yhteiset pelisäännöt

Hallitus keskusteli hallituksen tiedotteen toimittamisen käytännöistä. 
Mikäli hallituksen kokous on tiistaina, pitäisi perjantaihin mennessä olla 
versio tiedotteesta jäsenille valmiina tarkastettavaksi. Tiedote 
lähetetään ensin hallituksen jäsenille hyväksyttäväksi. Hallituksen 
jäsenillä on aikaa kommentoida tiedotetta seuraavaan tiistaihin saakka, 
jonka jälkeen tiedote lähetetään jäsenille.

10.	Jäsenkysely

Elina lähettää sähköpostilla hallituksen jäsenille jäsenkyselyn pohjaksi 
Kristo Kuuselan luonnosteleman kyselyn. Jokainen hallituksen jäsen miettii 
muutaman kysymyksen, joita haluaisi kysyä yhdistyksen jäseniltä. 

Hallitus pyrkii kahden viikon kuluessa kokoamaan jäsenkyselyn valmiiksi, 
ja saamaan jäsenkyselylomakkeen KäY:n sivustolle kuun loppuun mennessä. 

11.	Jäsenasiat

Jäsenet hyväksytään seuraavassa kokouksessa.

12.	Raha-asiat

Vuoden 2003 veroilmoitus on lähetetty verottajalle.
 
Heini ei ole vielä ehtinyt kirjoittaa oikaisupyyntöä toissavuoden 
myöhästyneeseen ja sakkoja tuottaneeseen veroilmoitukseen. 

Heini toimitti kokoukseen laskun opintoillasta, summana 18.35 euroa. 
Lisäksi laskuun kuului 10 kappaletta postimerkkejä, summana 6.50 euroa. 
Lasku hyväksyttiin. 

13.	Opintoasiat

Heini on paraikaa kirjoittamassa puhtaaksi muistiinpanoja opintoillasta. 
Muistiinpanojen tekstin olisi hyvä olla sellaisessa muodossa, jota voisi 
levittää melko vapaasti kaikille asiasta kiinnostuneelle, ja esimerkiksi 
esille KäY:n verkkosivuille. 

Laura Turkki on jo tiedustellut KäY:ltä opintoillan tuloksista asiaa 
käsittelevää tilaisuutta varten, Heini toimittaa muistiinpanot Lauralle. 

Elina ei ole ehtinyt vielä puhua Sirpa Riihiahon kanssa KäY:n ja 
käytettävyyskoulun suhteesta. 

14.	Www-asiat

Elina saapui kokoukseen kello 19:45.

Tällä hetkellä kaikilla hallituksen jäsenillä on vapaat sisällön 
päivitysoikeudet.  Uuden sivuston kohdalla päivitysvastuun järjestäminen 
riippuu tulevan sivuston tekniikasta ja rakenteesta. Sisällön eri 
osa-alueiden päivittämisestä tulee sopia, kunhan uuden sivuston rakenne on 
selvillä.

Juha on vertaillut erilaisten hosting-palveluiden hinnastoja, mutta 
hallituksen tulisi ennen päättämistä selvittää, millaisia teknisiä 
ominaisuuksia uudelle sivustolle tarvitaan.

Juha on hahmotellut sähköisen arkiston hakemistorakennetta. Sähköisen 
arkiston voisi sijoittaa tulevan www-sivuston levytilan yhteyteen. 
Levytilan tarvetta ja käyttöä voi paremmin arvioida hosting-palvelun 
valitsemisen jälkeen. Juha jatkaa asian käsittelyä, ja pyrkii 
tarkkailemaan nykyisen sivuston ajan tasalla olemista. 

15.	Tiedotus- ja yrityssuhdeasiat

Maarit ei ole saanut TietoEnatorin suunnalta sähköpostiinsa vastausta. 
Maarit soittaa yrityksen edustajalle pikaisesti.

16.	Kuukausittainen tapaaminen

Antti Salovaara on järjestänyt HIIT:n järjestettävää kuukausittaista 
tapaamista eteenpäin. Heini keskustelee Antin kanssa tilaisuudesta 
tarkemmin, ja tiedottaa hallitukselle keskusteluista. 

17.	Sigchi Finland -yhteistyö

Sigchi Finland on kutsunut KäY:n kevätkokoukseensa esittäytymään lyhyesti. 
Elina ja Heini menevät kokoukseen edustamaan KäY:tä. 

18.	Muut esille tulevat asiat

Ei muita esille tulleita asioita. 

19.	Seuraava kokous

Pidetään seuraava hallituksen kokous 1.6. kello 19.00. Paikka sovitaan 
myöhemmin.

20.	Kokouksen päättäminen

Varapuheenjohtaja Heini päätti kokouksen klo 20:31.
 
 
 
Pöytäkirjantarkastajat:
 
 
 
__________________________		__________________________
Maarit Kivioja			Juha Nieminen

 
 
 
__________________________
Roope Rainisto, sihteeri