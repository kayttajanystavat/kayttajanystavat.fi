Käyttäjän ystävät
Hallituksen kokous 17.10.2002 13/2002
Lasipalatsi

Paikalla:
   Juha 'Mox' Huuhtanen
   Antti Salovaara
   Petteri Mäki


1. Kokouksen avaus

   Puheenjohtaja Mox avasi kokouksen klo 16.45.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Petteri.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Allekirjoittamatta olevia pöytäkirjoja ei ollut mukana, joten
   hyväksymättä ovat seuraavat:

   2.10.2002 Hallituksen kokous 12/2002
   19.9.2002 Hallituksen kokous 11/2002
   18.1.2002 (yhdistyksen kokous): Matin allekirjoitus puuttuu.
   8.5.2002 (vuosikokous): seuraavat liitteet puuttuvat: kokouksessa
       päätettyjen muutosten mukaiset tuloslaskelma ja tase 2001 sekä
       vuosikertomus 2001

6. Tapaaminen Christina Krausen kanssa

   Antti ja Mox kävivät ennen kokousta juttelemassa reilun tunnin
   verran kognitiotieteen uuden professorin kanssa. Aiheet liittyivät
   virassa-aloittamiskiireisiin ja käytettävyyskoulun järjestelyihin
   sekä kurssien eroihin eri yliopistoissa. Oikein mukava tapaaminen.

7. KäYn jäsenyys TKY:ssä

   Mox oli edustamassa KäY:tä TKY:n edustajiston (TKYE) kokouksessa
   3.10 ja siellä päätettiin jättää KäY:n hakemus pöydälle sen
   muista alayhdistyksistä poikkeavien jäsenyyssääntöjen
   vuoksi. Lisäksi samassa tilaisuudessa päätettiin jatkaa
   keskustelua alayhdistykseksi liittymistä koskevista
   ongelmakohdista, joten KäY osallistuu TKYE:n iltakouluun 23.10. klo
   17 sekä 31.10. TKYE:n kokoukseen, joissa asia on uudelleen
   käsiteltävänä. Asia päätetään lopullisesti 31.10. kokouksessa.
   Asianosaiset yhdistykset on kutsuttu molempiin kokouksiin.

   Päätettiin, että Mox, Petteri ja Antti osallistuvat 23. päivän
   kokoukseen.

8. Käytettävyysiltamat 24.10.

   Petteri laittoi 16.10. kutsuviestin jäsenille, ja laittaa vielä
   lyhyemmän muistutusviestin 18.10. kay-info
   -listalle. Ilmoittautumisia on jo tullut muutamia.

   Päätettiin jakaa järjestelyvastuuta seuraavasti:
   Mox miettii iltamien ohjelman, mikä käsittää lähinnä
   avauspuheenvuoron. Lisäksi Mox hankkii avaimet Rantasaunalle.
   Antti vastaa tarjoilusta, jonka kustannuksille sovittiin 25 e
   katto, sekä varmistaa että stereot ovat kunnossa.
   Petteri tarkistaa kuinka vuokra maksetaan ja auttaa Anttia
   tarjoiluissa.

   Iltamiin on pyydetty paikalle edustajia seuraavista
   konsulttiyrityksistä: Adage, Accenture, Suomen Oujee, Interacta,
   Finndesign, Morning Digital. Osallistuminen on varmaa Adagella ja
   Finndesignilla. Myös Suomen Oujeen ja Accenturen edustajat
   saattavat tulla paikalle. Morning Digitaliin ottaa Petteri
   uudelleen yhteyttä 18.10. Interactasta ei tule osallistujaa.

9. Tuleva vuosikokous

   Päätettiin yrittää saada Intelligenzian kerhotila käyttöön
   14.11. klo 18 lähtien vuosikokousta varten. Varalla on 12.11.

10. Talous

   Taloudesta ei voitu luoda yleiskatsausta, koska tiliotteita ei
   ollut mukana.

   Päätettiin tukea tulevan lauantain museokäyntejä siten, että
   Rakennustaiteen museon pääsymaksut maksaa osallistujien puolesta
   KäY.

11. Kokouksen päättäminen

   Mox päätti kokouksen 17.30.



   Pöytäkirjantarkastajat:


   ___________________________         ___________________________
   Juha Huuhtanen, pj                  Petteri Mäki



   ___________________________
   Antti Salovaara, sihteeri