PÖYTÄKIRJA

Käytettävyyden ammattiainekerhon 2. perustava kokous

Aika:     28.5.2001 klo 18
Paikka:   Intelligenzian kerhohuone, Uusi ylioppilastalo
          (Mannerheimintie 5 A, 2. krs) 

Läsnä:    Riitta Peltonen (TKK)
          Petteri Mäki (TKK)
          Iikka Olli (TKK)
          Antti Salovaara (HY,TKK)
          Tero Liikka (TAIK)
          Juha Huuhtanen (TKK)
          Antti Oulasvirta (HY)
          Marjo Kuusela (TKK)
          Saija Alaharju (TAIK)
          Tiina Härkönen (TAIK)

Liitteet: 1. Yhdistyksen säännöt
          2. Toimintasuunnitelma 2001
          3. Tulo- ja menoarvio 2001
        
       
1. Kokouksen avaus

   Juha Huuhtanen avasi kokouksen klo 18.00.

2. Laillisuuden ja päätösvaltaisuuden toteaminen

   Kokouksen todettiin olevan laillinen ja päätösvaltainen. 
   Perustamiskokouksesta on ilmoitettu sähköpostilla ja uutisryhmissä
   TKK:lla ja HY:llä sekä ilmoitustaululla TAIKin teollisen muotoilun
   osastolla kahta viikkoa etukäteen 14.5.

3. Kokouksen järjestäytyminen

   Kokouksen puheenjohtajaksi valittiin Juha Huuhtanen ja sihteeriksi
   Antti Salovaara. Pöytäkirjantarkastajiksi ja ääntenlaskijoiksi
   valittiin Antti Oulasvirta ja Petteri Mäki.

4. Kokouksen esityslistan hyväksyminen

   Hyväksyttiin esityslista ja päätettiin käsitellä kohdat sen
   mukaisessa järjestyksessä.

5. Yhdistyksen lyhenne

   Yhdistyksen lyhenteeksi olivat ehdolla seuraavat nimet: Käsi, Käy,
   Käys, Kysy ja Käsy. Äänestys päätettiin järjestää siten, että kukin
   läsnäolija saa äänestää yhtä vaihtoehtoa ja kaksi eniten ääniä
   saanutta ehdotusta valitaan jatkoäänestykseen.

   Ääniä annettiin seuraavasti: Käsi 0, Kysy 1, Käsy 1, Käys 1, Käy
   7. Toista äänestyskierrosta ei järjestetty, koska Käy sai
   enemmistön äänistä jo ensimmäisellä kierroksella.

   Keskustelun jälkeen päätettiin, että yhdistyksen lyhenteeksi tulee
   KäY.

6. Yhdistyksen sääntöjen hyväksyminen

   Ensimmäisessä perustamiskokouksessa laadittuihin sääntöihin tehtiin
   seuraavat muutokset:

   1§: "XXX" => "KäY"
       "Yhdistyksestä käytetään englannikielistä nimeä..." =>
       "Englanniksi yhdistyksestä käytetään nimeä..."

   2§: "...luoda suhteita yritysmaailmaan sekä..." => "luoda suhteita
       yritysmaailmaan, kehittää jäsenien ammattitaitoa sekä..."

   6§ ja 7§: Lause "Jäsenet ovat velvollisia ilmoittamaan
             hallitukselle mahdollisista nimen- ja
             osoitteenmuutoksista" siirrettiin 7§:stä 6§:n loppuun.

   17§: "luentokausien ulkopuolella" => "kesä-elokuussa"

   Yhdistyksen hyväksytyt säännöt ovat liitteessä 1.

7. Yhdistyksen toimintasuunnitelma ja budjetti

   Petteri Mäki esitteli hallituksen toimintasuunnitelman vuodelle
   2001. Sitä täsmennettiin siten, että toimikuntia valittiin vetämään
   seuraavat henkilöt:

        Opintotoimikunta: Antti Oulasvirta
        WWW-toimikunta: Tero Liikka
        Yritystoimikunta: Petteri Mäki
        Tapahtumatoimikunta: jätettiin toistaiseksi valitsematta

    Kokous hyväksyi toimintasuunnitelman näillä täydennyksillä
    varustettuna keskustelun jälkeen. Lopullinen toimintasuunnitelma
    on liitteessä 2.

	Marjo Kuusela lähti klo 19.01.

    Riitta Peltonen esitteli yhdistyksen budjetin vuodelle
    2001. Kokous hyväksyi sen ilman muutoksia. Budjetti on liitteessä
	3.

8. Yhdistyksen jäsenmaksun suuruus ja maksukäytäntö

   Jäsenmaksun suuruudeksi päätettiin 40 mk vuonna 2001. Maksun
   eräpäivä on toimintasuunnitelmassa mainitun syksyllä pidettävän
   opintosaunaillan päivämäärä (ei vielä tiedossa).

9. Tilin perustamine yhdistykselle

   Päätettiin perustaa käyttötili Ålandsbankeniin. Tiliin kuuluvat
   automaattikortti ja nettipankki. Riitta Peltoselle (XXXXXX-XXXX)
   myönnettiin tilinkäyttöoikeudet.

10. Domainin rekisteröiminen yhdistykselle

   Todettiin ettei asia ole tällä hetkellä ajankohtainen. Lisäksi
   Antti Salovaaran mukaan Telehallintokeskus ei salli domainin
   www.kayttajanystavat.fi rekisteröintiä kenellekään muulle
   taholle. Juha Huuhtanen on selvittänyt, että yhdistys saa pitää
   internet-sivujaan nykyisessä osoitteessaan
   usability.hut.fi/kayttajanystavat.

11. Ilmoitusasiat

   Yhdistyksen logosta järjestetään kilpailu. Kilpailuun
   osallistumisesta on ohjeet yhdistyksen kotisivuilla osoitteessa
   usability.hut.fi/kayttajanystavat.

   Iikka Olli lähti klo 19.25.

   Yhdistyksen hallitus on lähettänyt avoimen kirjeen
   käytettävyyskoulun viiteryhmille ja se on esitelty tietotekniikan
   osaston osastoneuvostossa. Kirjeessä ilmaistaan huolestuminen
   tiedotuksen heikkenemisestä.

   Käytettävyyslaboratorio järjestää lähiaikoina kaksi
   keskustelutilaisuutta, jotka käsittelevät laboratorion
   tulevaisuuden suuntaviivoja ja opintoasioita.

   Käyttäjän ystävien ensimmäinen kesätapaaminen on 7.6. klo 18
   Kiasman terassilla.

12. Muut mahdolliset esille tulevat asiat

   Muita asioita ei tuotu esille.

13. Kokouksen päättäminen

   Puheenjohtaja päätti kokouksen klo 19.30.