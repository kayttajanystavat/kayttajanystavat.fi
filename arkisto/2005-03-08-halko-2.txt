Käyttäjän ystävät ry 
Hallituksen kokous 8.3.2005, 
2/2005 Coffee House, Sokos, Helsinki

Paikalla: 
Maarit Kivioja 
Heini Korpilahti 
Antti Lustila 
Juha Nieminen

Esityslista:

1. Kokouksen avaus 
    Puheenjohtaja Juha avasi kokouksen klo 17.12. 

2. Kokouksen laillisuus ja päätösvaltaisuus 
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen 
    Puheenjohtajaksi valittiin Juha ja sihteeriksi Antti. Pöytäkirjantarkastajiksi valittiin Maarit ja Heini. 

4. Esityslistan hyväksyminen 
    Esityslista hyväksyttiin. 

5. Edellisten pöytäkirjojen hyväksyminen 
    Tarkastettiin ja hyväksyttiin hallituksen kokouksen 1/2005 pöytäkirja. 

6. Ilmoitusasiat 
    Heini ilmoitti, että excursio pidettiin, osallistujia oli 17, ja tilinpäätös on lähetetty tilintarkastajille. 

7. Hallituksen jäsenten tehtävät, kertaus tarkistus! 
    Sovittiin, että hallituksen kokoukset alkavat kello 18.00. Lisäksi tehtiin hallituksen sisäinen sopimus, että kokouksissa on vähintään kolme hallituksen jäsentä paikalla. Keskusteltiin Maaritin tehtävistä hallituksessa: kokoustiedotteiden kirjoittaminen, osavastuu yrityssuhteista ja kokoustarjoilut. 

8. Raha-asiat, Tilanne, Jäsenmaksut
    Veroilmoitus tehdään tässä kuussa. 
    Hyväksyttiin lasku: Juha Niemiselle 10,00 euroa PRH:n muutosilmoituksesta. 
    Kokoushetkellä jäsenmaksun maksaneita jäseniä oli 33. 

9. Jäsenrekisterin ylläpito 
    Jäsenrekisteri on Antilla Excel-tiedostona. Keskusteltiin siitä, mitä tietoja jäsenistä tullaan rekisterissä pitämään. Jäsenille lähetetään heidän tietonsa tarkistettavaksi, kunhan ensin tiedetään, ketkä vielä ovat jäseniä. 

10. Tilinpäätös 2004, läpikäynti 
    Tilintarkastajien ohjeiden mukaa oli tilinpäätökseen tehty joitakin muutoksia siirtovelkoihin ja -saataviin. 

11. Vuosikokous toiminta kertomuksen tarkastus 
    Toimintakertomusta ei ehditty lukea. 

12. Muut vuosikokoukseen liittyvät asiat 
    Vuosikokoukseen hankitaan jotakin syötävää. Arvioitiin paikalle tulevien jäsenten määrää. Maarit lupasi järjestää syötävät ja talousarviota noudattaen päätettiin että tarjoilut saavat maksaa enintään 20 e. 

13. Muut esille tulevat asiat, esim.
    Yhteistyö SIGCHI Finlandin kanssa, (-gradu seminaarit, tapahtumakalenteri, Web-foorumi) ei ole edennyt. 
    Keskusteltiin excumahdollisuuksista, Työterveyslaitos on tulossa, muita selvitettäviä voisi olla esimerkiksi Adage. Yritysillan voisi järjestää myös niin, että kutsutaan yritysten edustajia puhumaan vaikka jollekin saunalle. Harkittiin värioppikoulutuksen järjestämistä jäsenille. 

14. Www-asiat ? keskustelua? (jos ehdimme) 
    Ei käsitelty. 

15. Seuraava kokous 
    Seuraava hallituksen kokous järjestetään tiistaina 3. toukokuuta. 

16. Kokouksen päättäminen 
    Puheenjohtaja Juha päätti kokouksen klo 18.52.