Käyttäjän ystävät ry
Hallituksen kokous 23.10.2003, 11/2003

Paikalla:
Elina Jormanainen
Reetta Korhonen
Juha Nieminen
Mikko Salminen
 

1. Kokouksen avaus

Puheenjohtaja Reetta avasi kokouksen klo 18.50.

2. Kokouksen laillisuus ja päätösvaltaisuus

Kokous todettiin lailliseksi ja päätösvaltaiseksi.

3. Kokouksen järjestäytyminen

Puheenjohtajaksi valittiin Reetta ja sihteeriksi Mikko. 
Pöytäkirjantarkastajiksi valittiin Reetta ja Elina. 

4. Esityslistan hyväksyminen

Hyväksyttiin esityslista.

5. Ilmoitusasiat

Mikko liittyy kay-request-listalle. Lista on tarkoitettu 
maililistojen "ylläpitäjille".

6. Tilinpäätöstä koskevat toimenpiteet 

Matti on selvittänyt, ettei tilinpäätöstä tarvitse lähettää mihinkään, 
riittää että se arkistoidaan. Mikko tuo seuraavaan kokoukseen kaksi 
kansiota Reetalle KäY:n papereita varten. 

7. Kuukausittaiset tapaamiset 

Pyydetään ihmisiä ilmoittautumaan, niin tiedetään, onko kukaan tulossa. 
Seuraava tapaaminen sovittiin ravintola Teerenpeliin Fennia-korttelissa. 
Aiheena illassa voisi olla mm. t-paidan suunnittelua. Sovittiin, että Juha 
lähettää kutsumailin, ilmoittautumiset lähetetään Mikolle. 

8. Jäsentilanne 

Hyväksyttiin uusiksi jäseniksi Mika Autio ja Juha Matti Nieminen. 

9. Postituslistojen päivitys 

Elina antoi Mikolle ajan tasalla olevan listan jäsenmaksun maksaneista. 
Tämän listan perusteella Mikko päivittää kay-jas-listan ja 
jäsenrekisterin.

10. Jäsenmaksunsa maksamatta jättäneiden tiedottaminen 

Mikko huolehtii tästä päivitettyään maililistan ja jäsenrekisterin.

11. Rahatilanne (ennen vuosijuhlan kuluja) 

Tilillä oli rahaa 785,33 euroa toissapäivänä. Tästä on maksettu jo
vuosijuhlien tila, mutta joitain muita vuosijuhlakuluja on vielä
maksamatta.

12. Vuosijuhla: mitä tästä opittiin; tulot ja menot 

Hyväksyttiin saunaillan kuluja: Maarit Kivioja 28,23 euroa ja Reetta 
Korhonen 6,60 euroa, nämä on jo maksettu.

Hyväksyttiin vuosijuhlakuluja: Elinalle 53 euroa, Reetalle 50,88 euroa, 
Mikolle 176,13 euroa.

Käytiin läpi Elinan kirjoittamaa yhteenvetoa vuosijuhlista. Elina 
kirjoittaa tästä vielä uuden version, jota muut voivat kommentoida ja 
täydentää. Laitetaan valmis selostus yhdistyksen intranet-sivuille. 

13. Vaalikokous 

Vaalikokousta varten on varattu 5.11. Takkakabinetti. Elina koittaa siirtää 
tätä myöhemmäksi. 

14. Pikkujoulut 

Perutaan pikkujouluja varten 5.12. varattu JMT3A-tila ja koitetaan miettiä 
jotain toista paikkaa.

15. Uusien hallitusjäsenten rekrytointi 

Kaikki kyselevät tahoillaan.

16. T-paidan suunnittelukilpailu 

Julistetaan kilpailu alkaneeksi seuraavassa tapaamisessa ja kilpailu 
päättyy marraskuun lopussa. Päätettiin, ettei rajata kilpailua sen 
tarkemmin, kunhan ehdotukset ovat sopivia Käyttäjän ystävien t-paidaksi. 
Ehdotukset tulee toimittaa mustalla piirrettynä valkoiselle paperille. 
Sovittiin suunnittelukilpailun voittajalle palkkioksi yksi paita.  

17. Ekskursiot 

Siirretään käsiteltäväksi myöhemmin.

18. Yhdistyksen toimintaa koskevien toiveiden tiedustelu jäseniltä 

Siirretään käsiteltäväksi myöhemmin. 

19. WWW-sivujen tilanne 

Pyydetty www-toimikuntaa päivittämään sivuille oikeat maililistojen 
osoitteet ja laittamaan esille vuosijuhlissa otetut valokuvat.

20. Seuraava kokous

Sovitaan myöhemmin. 

21. Muut esille tulevat asiat

Hyväksyttiin hallituksen kokouksen 9/2003 pöytäkirja. Hyväksymättä 
yhdistyksen kokouksen 2.10.2003 pöytäkirja. 

22. Kokouksen päättäminen

Puheenjohtaja Reetta päätti kokouksen klo 20.30.




Pöytäkirjantarkastajat:




_______________________________                
        _______________________________
Reetta Korhonen, puheenjohtaja                        Elina Jormanainen






_______________________________
Mikko Salminen, sihteeri