PÖYTÄKIRJA

Käytettävyyden ammattiainekerhon 1. perustava kokous

Aika:   10.5.2001 klo 18
Paikka: Helsingin yliopiston päärakennuksen sali 19

Läsnä:  Laura Turkki (TKK)
        Riitta Peltonen (TKK)
        Petteri Mäki (TKK)
        Kristian Lukander (TKK)
        Tomas Lindberg (TKK)
        Matti Helin (TKK)
        Iikka Olli (TKK)
        Antti Salovaara (HY,TKK)
        Tero Liikka (TAIK)
        Mihael Cankar (TKK)
        Juha Huuhtanen (TKK)
        Kari Honka (TAIK)
        Maarit Kivioja (HY)
        Janne Korhonen (TKK)
        Antti Oulasvirta (HY)
        Matti Änkö (HY,TKK)
        Marjo Kuusela (TKK)
        Antti Hätinen (HY,TKK)
        Henrik Blåfield (TKK)
       
1. Kokouksen avaus

   Laura Turkki avasi kokouksen klo 18.00.

2. Laillisuuden ja päätösvaltaisuuden toteaminen

   Kokouksen todettiin olevan laillinen ja päätösvaltainen. 
   Perustamiskokouksesta on ilmoitettu sähköpostilla ja uutisryhmissä
   TKK:lla ja HY:llä sekä ilmoitustaululla TAIKin teollisen muotoilun
   osastolla kahta viikkoa etukäteen 26.4.

3. Kokouksen järjestäytyminen

   Kokouksen puheenjohtajaksi valittiin Laura Turkki ja sihteeriksi
   Antti Salovaara. Pöytäkirjantarkastajiksi ja ääntenlaskijoiksi
   valittiin Juha Huuhtanen ja Mihael Cankar.

4. Kokouksen esityslistan hyväksyminen

   Päätettiin muuttaa esityslistassa mainittu kerho-sana
   yhdistys-sanaksi.

5. Yhdistyksen perustamispäätös ja nimi

   Päätettiin perustaa käytettävyyden ammattiainekerho ja tehdä siitä
   rekisteröity yhdistys.

   Ehdotuksia yhdistyksen nimeksi olivat Käyttäjien ystävät, Käyttäjän
   ystävät, Finnish Usability Student Entity fUSE ja Context.

   Päätettiin äänestää kahdesta parhaasta nimestä. Ääniä annettiin
   seuraavasti:

   Käyttäjien ystävät (5)
   Käyttäjän ystävät (4)
   Finnish Usability Student Entity fUSE (6)
   Context (0)

   Ennen toista äänestystä todettiin, että englanninkielinen nimi
   yhdistykselle voi olla Friends of the Users tai Friends of the User,
   jolloin voidaan myös käyttää lyhennettä fUSE.

   Toisessa äänestyksessä valittiin seuraavien vaihtoehtojen
   välillä. Ehdotusten saamat äänet on merkitty sulkuihin.
   
   Käyttäjien ystävät - Friends of the Users (4)
   Käyttäjän ystävät - Friends of the User (10)
 
   Yhdistyksen lyhenteestä päätettiin sopia 2. perustamiskokouksessa.

6. Yhdistyksen sääntöjen hyväksyminen

   Keskusteltiin yhdistyksen säännöistä ja laadittiin niistä ehdotus
   jota ehdotetaan hyväksyttäväksi 2. perustamiskokouksessa.

   Maarit Kivioja ja Kristian Lukander poistuivat kokouksesta tämän
   kohdan käsittelyn aikana 19.30.
   
7. Hallituksen jäsenten valitseminen
   
   Yhdistyksen puheenjohtajaksi olivat ehdolla Matti Helin ja Juha
   Huuhtanen. Ääntenlaskijaksi valittiin Iikka Olli Juha Huuhtasen
   tilalle.

   Puheenjohtajan vaalissa ääniä annettiin seuraavasti:
   Juha Huuhtanen 14
   Matti Helin 3

   Juha Huuhtanen valittiin yhdistyksen puheenjohtajaksi.

   Hallituksen muiden jäsenien määräksi valittiin 5 (sihteeri,
   rahastonhoitaja ja 3 muuta jäsentä). Ehdolla olivat seuraavat
   henkilöt: Riitta Peltonen, Tiina Härkönen, Matti Helin, Antti
   Salovaara, Antti Hätinen, Antti Oulasvirta, Tero Liikka, Petteri
   Mäki.

   Vaali suoritettiin siten, että kukin osanottaja sai äänestää 
   haluamiaan viittä ehdokasta jotka oli asetettava järjestykseen. 
   Ensimmäinen äänestetty ehdokas sai yhden äänen, toinen 1/2 ääntä, 
   kolmas 1/3 ääntä jne. Osanottajien äänestettyä siirryttiin jatkamaan 
   kokousta Esplanadin puistoon, koska yliopiston ovet menivät kiinni klo 
   20. 

   Vaalin tulos oli seuraava. Hylättyjä äänestyslippuja oli 1
   kpl. Suluissa on merkitty yhteenlaskettu äänien määrä.

   Riitta Peltonen (7,000)
   Antti Oulasvirta (5,517)
   Matti Helin (5,050)
   Tero Liikka (5,117)
   Petteri Mäki (4,467)
   ------------------------
   Antti Salovaara
   Antti Hätinen
   Tiina Härkönen

   Hallitukseen valittiin Riitta Peltonen, Antti Oulasvirta, Matti Helin, 
   Tero Liikka ja Petteri Mäki. Pöytäkirjaa kirjoitettaessa havaittiin,
   että ääntenlaskussa tapahtui virhe. Tässä pöytäkirjassa on oikea tulos.

8. Tilintarkastajien ja varatilintarkastajien valinta

   Tilintarkastajaksi valittiin Matti Änkö ja varatilintarkastajaksi
   Laura Turkki.

9. Toisen perustavan kokouksen ajankohta

   Toinen perustava kokous päätettiin pitää 28.5. klo 18. Paikan
   päättää hallitus.

10. Ilmoitusasiat

   Yhdistyksen logosta järjestetään kilpailu, josta ilmoittaa
   yhdistyksen hallitus.

11. Muut mahdolliset esille tulevat asiat

   Ei ollut muita asioita.

12. Kokouksen päättäminen

   Puheenjohtaja päätti kokouksen klo 20.15.