Käyttäjän ystävät
Yhdistyksen kokous 18.6.2003
Helsinki, Lauttasaari

Paikalla:
Juha Huuhtanen
Reetta Korhonen
Kristo Kuusela
Mikko Salminen


1. Kokouksen avaus

   Puheenjohtaja Reetta avasi kokouksen klo 17.15.

2. Kokouksen laillisuus ja päätösvaltaisuus

   Kokous todettiin laillisesti koolle kutsutuksi ja päätösvaltaiseksi.

3. Kokouksen järjestäytyminen

   Puheenjohtajaksi valittiin Reetta ja sihteeriksi
   Mikko. Pöytäkirjantarkastajiksi ja ääntenlaskijoiksi valittiin
   Elina ja Kristo.

4. Esityslistan hyväksyminen

   Siirrettiin ilmoitusasiat kohdaksi viisi. Hyväksyttiin esityslista
   muilta osin.

5. Ilmoitusasiat

   Ei ilmoitettavaa.

6. Tuloslaskelma ja tase liitetiedostoineen vuodelta 200

   Tilintarkastajat palauttivat tilinpäätöksen korjattavaksi
   tilintarkastaja Matti Helinille. Matti ei ole vielä toimittanut
   tilinpäätöstä hallitukselle, joten tämä kohta siirtyy myöhemmin
   käsiteltäväksi.

7. Tilintarkastajien lausunto

   Siirtyy myöhemmin käsiteltäväksi, ks. kohta 6.

8. Tilinpäätöksen hyväksyminen

   Siirtyy myöhemmin käsiteltäväksi, ks. kohta 6.

9. Vastuuvapauden myöntäminen tilivelvollisille

   Siirtyy myöhemmin käsiteltäväksi, ks. kohta 6.

10. Hallituksen valmistelema talousarvio kuluvalle toimikaudelle

    Lisätään talousarvioon Hallinnon alle kohta Verkkotunnus 62
    e. Hyväksyttiin näillä muutoksilla talousarvio.

11. Sääntöjen muuttaminen: hallituksen 18.12.2002 ehdottamat muutokset
    yhdistyksen sääntöihin

    Hyväksyttiin äänin 4-0 toisen kerran seuraava muutos yhdistyksen
    sääntöihin: 

    §12 (vuosikokous) ja §13 (vaalikokous): kokouksessa käsiteltävät
   	kohdat 6-9 siirtyvät vaalikokouksen kohdiksi 4-7. Kohdat 6-9 ovat
  	seuraavat: 

   	6 .hallituksen valmistelema toimintasuunnitelma tulevalle toimikaudelle
   	7 .hallituksen valmistelema talousarvio tulevalle toimikaudelle
   	8. jäsenmaksun suuruus
   	9. jäsenmaksujen maksamisen eräpäivä.

    Syy kohtien 6-9 siirtämiseen syksyllä pidettävän vaalikokouksen
    osaksi on se, että

    (1) koska jäsenmaksut kerätään kalenterivuosittain, on luontevaa
        että maksun suuruus päätetään edellisen vuoden lopussa
    (2) toimintasuunnitelma ja talousarvio kannattaa tehdä samoin myös
        syksyllä, jolloin toiminnalle on pohja jo vuoden alkaessa, ja
        jotta mahdollisiin toiminta-avustuksiin tarvittavat asiakirjat
        ovat valmiina tarvittavaan määräaikaan mennessä.

12. Lisäjäsenten valitseminen yhdistyksen hallitukseen

    Ei valittu lisäjäseniä hallitukseen, koska ei ollut halukkaita.

13. Toimikuntien vetäjien valitseminen

    Jatketaan toimikuntien vetäjien etsimistä. Kysellään ihmisiä
    vaikka ennemmin mukaan jonkin tietyn tapahtuman
    järjestämiseen. Pyydetään Elinaa sähköpostitse selvittämään
    jäsenten kiinnostusta osallistua vuosijuhlien järjestelyihin.

14. Seuraava kokous

    Päätetään myöhemmin seuraavan kokouksen ajankohta.

15. Muut esille tulevat asiat

    Juha hoitaa verkkotunnusasiaa eteenpäin ja voi käyttää tämän
    hankkimiseen 62 e. Mikko liittyy www-toimikunnan maililistalle
    ja kyselee kyseiseltä listalta käytettävyyssanaston laatimisesta.

16. Kokouksen päättäminen

    Puheenjohtaja Reetta päätti kokouksen klo 18.05.



Pöytäkirjantarkastajat:


__________________________		__________________________
Reetta Korhonen, puheenjohtaja		Kristo Kuusela




__________________________
Mikko Salminen, sihteeri