Käyttäjän ystävät ry 
Hallituksen kokous 1/2008 
17.1.2008, Pasilanraitio 6 C 36

Paikalla:

    Matias Pietilä
    Esko Lehtonen
    Antti Lustila
    Tuukka Muroke
    Janne Käki 

1. Kokouksen avaus
    Puheenjohtaja Matias Pietilä avasi kokouksen klo 18.50. 

2. Kokouksen laillisuus ja päätösvaltaisuus
    Kokous todettiin laillisesti koolle kutsutuksi ja päätösvaltaiseksi. 

3. Kokouksen järjestäytyminen
    Puheenjohtajaksi valittiin Matias Pietilä ja sihteeriksi Janne Käki. 

4. Esityslistan hyväksyminen
    Hyväksyttiin esityslista kokouksen työjärjestykseksi. 

5. Edellisten pöytäkirjojen hyväksyminen
    Hyväksyttiin pöytäkirja 10/07. 

6. Ilmoitusasiat
    PRH:lle toimitettu korjatut säännöt - ei vielä kuulunut vastausta. 

7. Hallituksen vaihdos
    Tilinkäyttöoikeudet siirretään edellisen hallituksen puheenjohtaja Tuukka Murokkeelta ja rahastonhoitaja Antti Lustilalta uuden hallituksen puheenjohtaja Matias Pietilälle ja rahastonhoitaja Esko Lehtoselle. 
    PRH:lle on tehtävä ilmoitus uudesta hallituksesta: ilmoitettava kaikkien hallitusjäsenten henkilötunnukset, maksaa 10 euroa. Verottajalle ilmoitettava yhdistyksen (eli puheenjohtajan) osoite. Matias hoitaa nämä. 
    TKY:lle on toimitettava yhdistysilmoitus maalis-huhtikuussa. Lisäksi vuoden aikana on välttämätöntä pitää vuosikokous ja vaalikokous sekä toimittaa veroilmoitus (huhtikuussa). 
    Toimintakertomus lähes kunnossa, tarvitaan viime vuoden jäsenmäärä sekä kertomus excusta Etnoteamiin. 
    Esko survoo mahdolliset uudet jäsenet yhdistyksen asianmukaiselle sähköpostilistoille. Antti mailaa Eskolle tähän tarvittavan datan. 
    Webbisivuston hostaus on maksettu vielä seuraaviksi 2,5 vuodeksi. Janne hoitaa CordedOrgille ilmoituksen, että sivuston yhteyshenkilö ei ole enää Mox Soini vaan nykyinen hallitus. 
    Tilintarkastajille (Piritta Winqvist ja Teemun varamies) on hyvissä ajoin toimitettava vuosikokoukseen liittyvät matskut. 
    Varapuheenjohtajaksi valittiin Esko Lehtonen. 

8. Alkavan kauden toiminta
    Excu suunnitteilla Koneelle, yhteyshepun nimi on Aapo Puskala (tietää mistä KaY:ssa on kysymys). Tytyrin kaivoksessa Lohjalla on ihmeteltävissä maailman pisin testihissikuilu. Matias ottaa nakin. 
    Vuosikokous on tiistaina 4.3.2008 klo 19.00. 
    Baarikierros (teemana baarinkäyttökokemuksen arviointi) alkaa Sir Einosta torstaina 7.2. klo 18.30. Esko tiedottaa tästä. Matias tutkii Otaniemen saunojen käyttömahdollisuuksia. 

9. Muut asiat
    Keskusteltiin webbisivujen kehittämisestä. Jos tilanpuute uhkaa, Tuukka voi siirtää Reuna-materiaalit muualle. 

10. Seuraava kokous
    Seuraava kokous pidetään tiistaina 19.2. klo 18.15 Aleksandriassa. 

11. Kokouksen päättäminen
    Puheenjohtaja päätti kokouksen kello 19.38.