Käyttäjän Ystävät,  HALLITUKSEN KOKOUS

PÖYTÄKIRJA nro 4, kaudella 2002 (sivu 1/1)
_______________________________________________________________________________

Käyttäjän ystävät
Hallituksen kokous 26.2.2002
T-talon kahvila

Paikalla: Juha 'Mox' Huuhtanen, Antti Salovaara, Matti Helin

1. Kokouksen avaus

   Puheenjohtaja Mox avasi kokouksen klo 16.25.

2. Kokouksen laillisuus ja päätösvaltaisuus

   Kokous todettiin laillisesti koollekutsutuksi ja päätösvaltaiseksi.

3. Kokouksen järjestäytyminen

   Kokouksen puheenjohtajaksi valittiin Mox ja sihteeriksi
   Antti. Pöytäkirjantarkastajiksi valittiin Mox ja Matti.

4. Esityslistan hyväksyminen

   Hyväksyttiin kokouksen esityslista.

5. Edellisten kokousten pöytäkirjojen hyväksyminen

   Edellisten kokousten pöytäkirjoissa on vielä seuraavia puutteita:
   5/2001: Pöytäkirja on valmis, mutta ei ole hallituksen hallussa
   1/2002: kirjoittamatta
   2/2002: Antin allekirjoitus puuttuu
   3/2002: kirjoittamatta

6. Yhdistyksen virallinen rekisteröityminen ry:ksi

   Patentti- ja rekisterihallitus on hyväksynyt yhdistyksen
   säännöt. Käyttäjän ystävät on nyt virallisesti rekisteröity
   yhdistys.

7. WWW-sivujen kehittäminen

   WWW-toimikunnalla on kokous Juttutuvassa 27.2. klo 17.30. Siellä
   tehtävät navigointirakennetta koskevat suunnitelmat toimitetaan
   tiedoksi hallitukselle.

8. Jäsenrekisteri

   Matti selvittää, ketkä ovat tällä hetkellä yhdistyksen
   jäseniä. Jäseniä ovat vuoden 2002 puolella tai vuoden 2001 marras-
   tai joulukuussa jäsenmaksun maksaneet henkilöt.

9. Taloudellinen tilanne

   Kunhan Matti saa tilinkäyttöoikeudet (pöytäkirja 1/2002), hän menee
   pankkiin vaihtamaan tilityypin. 

   Petteri selvittää, mikä tilanne on KäY:n alayhdistyshakemuksella
   TKY:llä.

   Taloudellinen tilanne on tällä hetkellä vaikea selvittää, koska
   rahastonhoitajan vaihtumisen vuoksi on vielä epävarmuutta siitä,
   mitä velkoja yhdistyksellä on tilikaudelta. Tilinpäätös ei ole
   vielä valmis.

10. Muut esille tulevat asiat

   Vuosikokous: tarvitaan tilinpäätös, toimintakertomus,
   toimintasuunnitelma ja budjetti. Yritetään järjestää vuosikokouksen
   päivämääräksi 8.5. Tätä varten pitää selvittää, pääsevätkö
   edellisen hallituksen jäsenet ja tilintarkastaja (3m) paikalle.

   OTUS: laitetaan käyntiin Lauri Malmin tiedustelema projekti, jossa
   KäY voisi testata tulevaa opetuksen tukisysteemiä. Pitää valita
   yhteyshenkilöt ja hoitaa muut järjestelyt. Kysytään Lauralta
   (Turkki), haluaako hän olla mukana järjestelyissä.

11. Kokouksen päättäminen

   Puheenjohtaja päätti kokouksen klo 17.15.




Käyttäjän Ystävien puolesta:


   ___________________________         ___________________________
   Juha Huuhtanen (puheenjohtaja)      Antti Salovaara (sihteeri)
   


   Pöytäkirjantarkastajat:

   ___________________________         ___________________________
   Juha Huuhtanen                      Matti Helin